---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Jan Matthys</i>, 64 j., echtg. Dominique Havenne, Eke<br>
<i>Juliëtte Benoot</i>, 90 jaar, weduwe Robert Depaepe, Eke<br>
<br>
<br>
<br>





#### KAPELLETJESVIERINGEN MEIMAAND TE NAZARETH
<br>
Maria is de patrones van de parochie Nazareth en hieraan zijn verschillende (eeuwen)oude tradities verbonden.<br>
Denken we maar aan de Mariale Ommegang van <b>8 september</b>. Geschriften vermelden dat deze begonnen zou zijn rond de jaren 1240.<br>
Ook de gebedsvieringen aan de diverse wijkkapelletjes in de meimaand behoren tot ons Nazareths erfgoed.<br>
Gedurende een paar avonden in de week kwamen de mensen samen rond een wijkkapel. Er werden kaarsen ontstoken en iemand las de rozenkrans voor. Om te besluiten zong men enkele Marialiederen. Tijdens de eerste en tweede Wereldoorlog was de opkomst aan deze kapellen bijzonder groot. Zij die het toentertijd meemaakten, spraken van een 'massa'. Ook na de oorlog bleven velen deze traditie in ere houden.<br>
Er kwam verval op deze samenkomsten tot buurtbewoners eind jaren '70 deze traditie weer nieuw leven in bliezen. Een traditie die wij tot op de dag van vandaag nog kennen.<br>
Ook dit jaar willen we opnieuw met velen samenkomen aan onze wijkkapelletjes. We nodigen alle buurtbewoners en ook alle parochianen uit voor een kort gebedsmoment. Het begint er telkens om 20.00 uur.<br>
De planning voor dit jaar is als volgt:<br>
<br>
Donderdag <b>23 mei</b>: kapel Deinsestraat<br>
<br>
Vrijdag <b>24 mei</b>: kapel Boeregemstraat<br>
<br>
Woensdag <b>29 mei</b>: kapel Oudenaardseheerweg<br>
<br>
Woensdag <b>29 mei</b>: kapel 's Gravenstraat<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### VIERINGEN ROND DE WIJKKAPELLETJES TE EKE
<br>
Ook in de parochie Eke vinden we dit jaar opnieuw vele Mariavereerders die in de meimaand graag willen samenkomen met de mensen van de wijk rond hun wijkkapel.<br>
Op deze manier willen we stilstaan en bidden voor de vele zieken, voor onze overleden familie en vrienden, voor de parochies, voor de vrede in de wereld en in ons hart, de vele persoonlijke intenties...<br>
Iederéén is van harte welkom om 20.00 uur op één van de volgende gebedsmomenten:<br>
<br>
Dinsdag <b>28 mei</b>: kapel rotonde N60 Liddl Eke.<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### HOOGFEEST VAN DE HEILIGE DRIE-EENHEID - 26 MEI
<br>
<figure><img src="images/pb-ter.jpg" alt=" Heilige Drie-eenheid © Onze Lieve Vrouw ter Nood in Heiloo" style="max-height: 500px; max-width: 500px;" /><figcaption> Heilige Drie-eenheid © Onze Lieve Vrouw ter Nood in Heiloo</figcaption></figure><br>
<br>
In de Rooms-Katholieke Kerk wordt op de eerste zondag na Pinksteren het hoogfeest van de Heilige Drie-eenheid gevierd: God in drie personen: de Vader, de Zoon en de Heilige Geest. We vieren God als Schepper, verlosser en Helper. God is de Vader die van ons houdt en bezorgd is om ons, Hij is de Zoon die ons voordoet hoe we moeten leven, Hij is de Geest die ons bezielt en enthousiast maakt om zelf iets goeds van de wereld te maken. Dat beeld van de Drie-Ene God is moeilijk voorstelbaar, maar eigenlijk belijden wij telkens we een kruisteken maken dat wij in de Drie-Ene God geloven. We belijden dat de Vader, de Zoon en de Heilige Geest één zijn en met elkaar verbonden zijn.<br>
<br>
In de naam van de Vader, die ons het leven geeft, die antwoordt op onze vragen en ons vrij laat.<br>
In de naam van de Zoon, die in de wereld komt, het mensenleven deelt, onze broeder wil zijn, en ons voorgaat.<br>
In de naam van de Geest, die onze harten verwarmt, ons denken verlicht, richting geeft aan ons handelen, en ons krachtig maakt.<br>
<br>
<b>Bezinning</b><br>
<br>
<i>Met God op stap gaan</i><br>
<i>naar je medemensen toe,</i><br>
<i>is Vader zijn.</i><br>
<i>Je zal hevig naar hen verlangen</i><br>
<i>en hen liefhebben</i><br>
<i>zoals een echte vader houdt van zijn kind.</i><br>
<i>Je zal hen kansen geven,</i><br>
<i>hen ernstig nemen</i><br>
<i>en geloven in diegenen</i><br>
<i>met wie je werkt.</i><br>
<br>
<i>Op stap gaan is ook Zoon zijn.</i><br>
<i>Je gedragen voelen</i><br>
<i>en gestuwd door een innige liefde</i><br>
<i>die je helpt loskomen en bevrijden</i><br>
<i>uit wat mensen tegenhoudt</i><br>
<i>om voluit te leven.</i><br>
<i>Zo kan je jezelf aanvaarden</i><br>
<i>en ook ieder ander met wie je samen bent.</i><br>
<br>
<i>Op stap gaan is Geest, ruimte, zijn.</i><br>
<i>Je niet op jezelf richten</i><br>
<i>of op een heel beperkt doel,</i><br>
<i>maar verder kijken.</i><br>
<i>Samen eerlijke horizonten zoeken</i><br>
<i>naar helende eenheid toe.</i><br>
<br>
<br>
<br>





#### FEEST VAN MARIA VISITATIE - 31 MEI
<br>
Dit feest sluit de meimaand - Mariamaand af.<br>
<br>
Maria Visitatie is een christelijk feestdag. Op dit feest herdenken we het bezoek dat Maria bracht aan haar nicht Elisabeth.<br>
<br>
<figure><img src="images/pb-duo.jpg" alt=" Maria Visitatie © Wikipedia" style="max-height: 500px; max-width: 500px;" /><figcaption> Maria Visitatie © Wikipedia</figcaption></figure><br>
<br>
Het bezoek van Maria aan haar nicht Elisabeth wordt beschreven in het Evangelie volgens Lucas (1, 39-56). Op dit moment is Maria zwanger van Jezus en Elisabeth van Johannes de Doper. Elisabeth wordt, wanneer zij Maria ziet komen, vervuld van de Heilige Geest, het kind springt op in haar schoot en zij zegt tegen Maria: "De meest gezegende van alle vrouwen ben jij, en gezegend is de vrucht van je schoot!" Die woorden van Elisabeth zijn opgenomen in het weesgegroet. Maria antwoordt daarop met een lofzang op God, het Magnificat. Een gebed waarin Maria uiting geeft van kracht en vastberadenheid.<br>
Dit feest roept ons op om ons zoals Maria in te zetten voor het Rijk Gods, voor Gods droom met deze wereld.<br>
<br>
<b>Gavere en de congregatie van de zusters van Maria Visitatie</b><br>
<br>
In 1832 werden de kloostergemeenschap van de Zusters Onze-Lieve-Vrouw Visitatie een officiële congregatie. Daartoe stelde prof. Henricus Bracq, de latere bisschop van Gent, op basis van de oorspronkelijke regel van de heilige Franciscus van Sales een nieuwe regel op.<br>
Op verschillende plaatsen in Vlaanderen ontstonden stichtingen van de Zusters van Maria Visitatie zoals ook in Gavere. Van 1867 tot 2003 heeft de kloosterorde hier in Gavere op het dorpsbeeld en op de geloofsgemeenschap haar stempel gedrukt. Van in het begin stelden zij zich in dienst van het onderwijs en de ouderenzorg.<br>
<br>
Het kloostergebouw zelf werd in 1867 opgetrokken en 1868 beginnen zij er een kleuterschool voor jongens en meisjes en later een basisschool voor meisjes. Weeskinderen werden er opgevangen tot ze meerderjarig waren. In 1891 wordt het weeshuis vervangen door een kostschool - in de volksmond "het pensionaat" waar de voertaal Frans was. In 1951 wordt dit definitief gesloten. Aan het klooster blijft alleen nog de kleuter- en basisschool verbonden. In 1981 fusioneerde de kleuter- en basisschool met de school in Semmerzake en heeft nu sedert 2016 daar haar definitieve locatie. In 1965 staan de zusters een deel van hun domein af voor de oprichting van een middelbare school - het Technisch Instituut Onze-Lieve-Vrouw - in de Onderstraat..<br>
<br>
In 1896 legde zuster Rosa de Lima de eerste steen van het godshuis met bijhorende boerderij voor arme mannen en vrouwen, later het Mariahuis genoemd. In 1969 werd het oorspronkelijke gebouw in neogotische stijl afgebroken en vervangen door een nieuwbouw beantwoordend aan de noden van deze tijd. Wie nu in Gavere komt ziet dat het aanzicht rond de kerk grondig wijzigt. Het toenmalige gebouw werd grotendeels met de grond gelijkgemaakt en er rees een nieuw en groter complex uit de grond met een totaal nieuwe look. Op <b>14 oktober 2014</b> konden de bewoners er hun intrek nemen.<br>
<br>
Ondertussen zijn de zusters reeds lange tijd verdwenen uit het dorpsbeeld. In juli 2003, na 136 jaar dienstbaarheid verlaten de laatste zusters Gavere om zich terug te trekken in het moederklooster in Sint-Amandsberg of in een van de andere vestigingen.<br>
<br>
Het grote Mariabeeld dat het herkenningsbeeld was van het toenmalige klooster werd op vraag van wijlen Pastoor Eddy Le Beer door de Zusters aan de geloofsgemeenschap geschonken en kreeg een definitieve plaats naast de hoofdingang van de kerk. Op <b>31 mei 2015</b> werd het beeld ingezegend door bisschop Luc Van Looy. Het gedenkbord daaronder is een dankbare herinnering aan het 136 jarig apostolaat van de Zusters hier in Gavere in de ouderenzorg en onderwijs.<br>
<br>
<figure><img src="images/pb-at.jpg" alt=" Infobrochure Mariahuis 1 © Guy Claus" style="max-height: 500px; max-width: 500px;" /><figcaption> Infobrochure Mariahuis 1 © Guy Claus</figcaption></figure><br>
<br>
<figure><img src="images/pb-hi.jpg" alt=" Infobrochure Mariahuis 2 © Guy Claus" style="max-height: 500px; max-width: 500px;" /><figcaption> Infobrochure Mariahuis 2 © Guy Claus</figcaption></figure><br>
<br>
<figure><img src="images/pb-hi3.jpg" alt=" Infobrochure Mariahuis 3 © Guy Claus" style="max-height: 500px; max-width: 500px;" /><figcaption> Infobrochure Mariahuis 3 © Guy Claus</figcaption></figure><br>
<br>
<figure><img src="images/pb-vis.jpg" alt=" Onze-Lieve-Vrouw van Gavere © C. Piens" style="max-height: 500px; max-width: 500px;" /><figcaption> Onze-Lieve-Vrouw van Gavere © C. Piens</figcaption></figure><br>
<br>
<br>
<br>


