---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### DOOPSEL
<br>
Hebben het doopselsacrament ontvangen:<br>
<br>
<i>Rosalie Nolf</i>, Gavere<br>
<i>Renée Verstraete</i>, Gavere<br>
<i>Nina Henderick</i>, Eke<br>
<br>
<br>
<br>





#### ASWOENSDAG TE NAZARETH
<br>
<figure><img src="images/pb-at1.jpg" alt=" Aswoensdag te Nazareth (1) © Rita Van Oost" style="max-height: 500px; max-width: 500px;" /><figcaption> Aswoensdag te Nazareth (1) © Rita Van Oost</figcaption></figure><br>
<figure><img src="images/pb-at2.jpg" alt=" Aswoensdag te Nazareth (2) © Rita Van Oost" style="max-height: 500px; max-width: 500px;" /><figcaption> Aswoensdag te Nazareth (2) © Rita Van Oost</figcaption></figure><br>
<figure><img src="images/pb-at3.jpg" alt=" Aswoensdag te Nazareth (3) © Rita Van Oost" style="max-height: 500px; max-width: 500px;" /><figcaption> Aswoensdag te Nazareth (3) © Rita Van Oost</figcaption></figure><br>
<br>
Op <b>14 februari</b> vond in de OLV Geboortekerk van Nazareth de gebedsdienst van Aswoensdag plaats.<br>
<br>
Bij deze viering heeft Pastoor Guy de oude palm aangestoken zodat er terug as is voor volgend jaar.<br>
<br>
<br>
<br>





#### GAVERE: ASWOENSDAG - DAG VAN INGETOGENHEID EN BEZINNING
<br>
<figure><img src="images/pb-vis.jpg" alt=" Aswoensdag WZC Mariahuis 1 © R. Coryn" style="max-height: 500px; max-width: 500px;" /><figcaption> Aswoensdag WZC Mariahuis 1 © R. Coryn</figcaption></figure><br>
<br>
<figure><img src="images/pb-sui.jpg" alt=" Aswoensdag WZC Mariahuis 2 © R. Coryn" style="max-height: 500px; max-width: 500px;" /><figcaption> Aswoensdag WZC Mariahuis 2 © R. Coryn</figcaption></figure><br>
<br>
<figure><img src="images/pb-non.jpg" alt=" Aswoensdag WZC Mariahuis 3 © R. Coryn" style="max-height: 500px; max-width: 500px;" /><figcaption> Aswoensdag WZC Mariahuis 3 © R. Coryn</figcaption></figure><br>
<br>
<figure><img src="images/pb-sic.jpg" alt=" Aswoensdag Gavere 1 © C. Piens" style="max-height: 500px; max-width: 500px;" /><figcaption> Aswoensdag Gavere 1 © C. Piens</figcaption></figure><br>
<br>
<figure><img src="images/pb-ibi.jpg" alt=" Aswoensdag Gavere 2 © C. Piens" style="max-height: 500px; max-width: 500px;" /><figcaption> Aswoensdag Gavere 2 © C. Piens</figcaption></figure><br>
<br>
<figure><img src="images/pb-ara.jpg" alt=" Aswoensdag Gavere 3 © C. Piens" style="max-height: 500px; max-width: 500px;" /><figcaption> Aswoensdag Gavere 3 © C. Piens</figcaption></figure><br>
<br>
Tijdens de Aswoensdagviering in het WZC Mariahuis en in onze Sint-Amanduskerk lieten de aanwezigen zich tekenen met een assekruisje als aanzet naar een nieuwe veertigdagentijd op weg naar Pasen. Het was hartverwarmend te mogen vaststellen dat velen tijd vrijmaakten om de diensten bij te wonen ondanks de drukke dagelijkse bezigheden. Door het gevoel overvraagd te zijn sluiten we soms bijna onbewust ons hart. En daarom is het goed de harde bolster rondom ons hart te doorbreken zodat er ruimte komt om in Jezus' voetspoor te leven.<br>
<br>
<b>As als een warme gelofte</b><br>
<i>Als het vuur gebrand heeft</i><br>
<i>gezellig en hartverwarmend,</i><br>
<i>of verwoestend en meedogenloos...</i><br>
<i>dan blijft er altijd as over.</i><br>
<br>
<i>Zo is as beeld geworden</i><br>
<i>van de vergankelijkheid van het leven,</i><br>
<i>dat alles uiteindelijk ooit sterft of teniet gaat...</i><br>
<br>
<i>Maar diezelfde as draagt de kracht in zich</i><br>
<i>van een warme belofte, een nieuwe toekomst.</i><br>
<i>Eén vonkje is genoeg.</i><br>
<i>om bewust een aantal dingen te verbranden.</i><br>
<br>
<i>Denk de komende dagen nog wat verder na</i><br>
<i>over wat je wil verbranden,</i><br>
<i>wat je wil ver-assen in je leven.</i><br>
<br>
<i>Maar de belofte van ons geloof bestaat er in</i><br>
<i>dat er ook jou een nieuw leven,</i><br>
<i>een nieuwe toekomst wacht,</i><br>
<i>dat je op een verrijzenis mag rekenen,</i><br>
<i>als je durft loslaten wat je bindt en verknecht.</i><br>
<br>
<i>Een mooie belofte, maar geen gemakkelijke.</i><br>
<i>Dat is vasten trouwens nooit geweest.</i><br>
<br>
<br>
<br>





#### DUIDING BIJ DE TWEEDE ZONDAG VAN DE VASTEN
<br>
<b>Samen macht herverdelen</b><br>
<br>
Het woord 'God' of 'goden' zit niet spontaan in onze woordenschat, tenzij om eens te vloeken of onze verbazing uit te drukken. Maar vergis je niet: al spreken we er niet meer over, mensen hebben toch wel een 'god' waar ze alles aan zouden opofferen. Waar je in je leven alles voor over hebt, dat is je 'god', zelfs als noem je die zo niet.<br>
Ook onze moderne samenleving heeft zo zijn 'goden': het geld, de winst, de 'god' van macht en fanatisme, de blinde drift om in te palmen, te bezitten, je doel te bereiken ten koste van alles.<br>
<br>
Daartegenover staat in de Bijbel het verhaal van een heel 'andere' God. Eén die 'stop!' roept aan Abraham die denkt zijn zoon te moeten offeren. Kinderoffers waren gebruikelijk in het land Kanaän, als brandoffer of zelfs ingemetseld in de muren van een stad. De gedachte die er achter stak was dat het offeren van het eerste kind de weg moest vrijmaken voor een gelukkige toekomst. De 'god' die Abraham op de proef stelt, kan nog de primitieve god zijn die in Abrahams omgeving leefde. Maar als het verhaal zijn ontknoping nadert is het 'de engel van Jahwe' die hem dringend halt toe roept. 'Raak de jongen met geen vinger aan en doe hem niets!' De praktijk om kinderen op te offeren moet voorgoed gedaan zijn.<br>
Al leven wij in heel andere tijden, toch worden kinderen ook vandaag nog steeds geofferd. Denken we maar aan kinderarbeid, aan kinderprostitutie, aan kinderen op de vlucht ... We moeten zelfs vaststellen dat kindermisbruik in onze eigen kerkelijke middens veel slachtoffers heeft gemaakt. Opnieuw moeten wij Gods stem laten horen: 'Stop daarmee!'<br>
<br>
De verteller liet Abraham op tocht gaan met zijn zoon en een paar knechten om dit offer te volbrengen maar laat ondertussen doorschemeren dat het ten goede zal keren. Als ze bijna op de bergtop zijn, zegt Abraham tot zijn knechten: 'Blijf hier tot ik samen met mijn kind naar jullie terugkeer!' En als zijn zoon opmerkt dat ze wel brandhout bij hebben en vuur maar geen lam om te offeren, dan antwoordt Abraham rustig: 'God zal er wel in voorzien!' De ram, die in het struikgewas is vastgeraakt, vervangt het mensenoffer. En de vader krijgt zijn kind levend terug, niet als zijn bezit, wel als kind van Gods belofte. Abraham zal gezegend worden met een groot nageslacht. Zo klinkt de belofte in de lezing: 'Door uw nakomelingen komt zegen over alle volken van de aarde, omdat gij naar mijn stem hebt geluisterd.'<br>
<br>
Dat brengt ons bij het evangelieverhaal. Jezus gaat net als Abraham met enkele van zijn leerlingen een berg op. Het licht van God zelf schijnt op hem. Jezus voelt aan dat zijn weg naar Jeruzalem geen triomftocht zal worden, eerder een harde confrontatie en wellicht wacht hem de dood. Maar hier op de berg, heel even, wordt Jezus de stralende mensenzoon die in gesprek gaat met de sleutelfiguren Mozes en Elia. Die twee wisten ook alles van miskenning maar ook van de nooit ophoudende liefde en trouw van God. Maar Simon die van Jezus de bijnaam Petrus (rots) kreeg, is nog lang niet het steunpunt waartoe hij geroepen is. Hij stelt voor om op de berg een tent te bouwen om het zalige moment vast te houden. Hij zal een crisis door moeten om zijn meester Jezus niet van zijn lijdensweg af te houden. Hij en zijn medeleerlingen krijgen al vast deze boodschap mee: 'Dit is mijn welbeminde Zoon, luistert naar hem!'<br>
Dat licht op de berg moet nog in stilte bewaard worden tot het echt Pasen wordt en 'de mensenzoon uit de doden zal opstaan'.<br>
<br>
Kunnen ook wij, samen met de mensen van het Zuiden, reeds flitsen zien van een nieuwe wereld? Al is zo vele jaren al de macht in Congo in handen van een kleine groep, die zichzelf bedient, die met geweld het grootste deel van de bevolking van levenskansen uitsluit, er komt verandering van onderuit met kleine projecten die we kunnen ondersteunen. Samen macht herverdelen, daar gaat het om. Je weet wel: 25% van de mensen kan het heersende systeem doet kantelen. Het licht en de hoop die vandaag uit de Bijbelse lezingen stralen, willen we vasthouden, ook als we de berg moeten afdalen om de lange moeilijke weg te gaan.<br>
<br>
<br>
<br>





#### VEERTIGDAGENTIJD - TIJD OM BROEDERLIJK TE DELEN
<br>
<figure><img src="images/pb-has.jpg" alt=" Campagne Broederlijk Delen © BD" style="max-height: 500px; max-width: 500px;" /><figcaption> Campagne Broederlijk Delen © BD</figcaption></figure><br>
<br>
Dit jaar zet Broederlijk Delen haar partnerorganisaties uit Congo in de kijker met als jaarthema van Broederlijk Delen is "Samen voor rechtvaardigheid werkt aanstekelijk".<br>
In Congo is het voor de plaatselijke mensen heel moeilijk om toegang te krijgen tot landbouwgrond. De wetgeving daar zorgt ervoor dat familiale landbouwers met één pennenstreek de toegang tot grond kunnen verliezen. Maar door zich te verenigen en samen actie te ondernemen garanderen boeren niet alleen voor zichzelf toegang tot grond maar oefenen zij ook druk uit op het beleid.<br>
<br>
<figure><img src="images/pb-neo.jpg" alt=" Bernadette en George © BD" style="max-height: 500px; max-width: 500px;" /><figcaption> Bernadette en George © BD</figcaption></figure><br>
<br>
Om aan te tonen dat er in Congo echt gewerkt wordt aan rechtvaardigheid en mensen hun schouders daaronder zetten maken we nu kennis met .Bernadette en George.<br>
<br>
Zij wonen in Mikwi, een dorpje dicht Djuma en zijn beiden actief in het bestuur van COPMIKWI.<br>
<br>
Op een dag stonden er hier een aantal mensen te zwaaien met papieren dat we weg moesten van de grond waar wij al jaren op telen. Er zou een nieuw grootschalig industrieel landbouwpark komen. De familiale landbouwers zijn erg afhankelijk van hun grond maar moesten plaats maken voor grote internationale spelers. De lokale mensen zaten met de handen in het haar maar samen zochten we naar een oplossing. We verzamelden boeren van verschillende clans en vonden de moed om samen te werken. Door een bosconcessie voor lokale gemeenschappen aan te vragen konden we onze grond beschermen. Die concessie splitsen we op in een zone voor bosherstel, een zone voor bosbouw en tenslotte een zone voor landbouw. Nu beheren we samen die gronden.<br>
Bernadette en George zeggen het zo: "Solidariteit betekent voor ons dat we in overleg een oplossing zoeken als iemand een probleem heeft. We strijden samen tegen honger maar werken mee aan natuurbescherming.<br>
<br>
<br>
<br>





#### BROEDERLIJK DELEN IN DE VRIJE BASISSCHOOL NAZARETH
<br>
<figure><img src="images/pb-si.jpg" alt=" koffiestop © VRIJE BASISSCHOOL NAZARETH" style="max-height: 500px; max-width: 500px;" /><figcaption> koffiestop © VRIJE BASISSCHOOL NAZARETH</figcaption></figure><br>
<br>
Ook dit jaar plant Broederlijk Delen een 'koffiestop'.<br>
Dit jaar vindt die plaats op vrijdag <b>1 maart 2024</b>.<br>
Ook wij doen mee!<br>
<br>
Klas 5 zal u op die dag vanaf 14.30 u. tot 16.00 u. op de groene speelplaats verwelkomen<br>
met 'eerlijke' dranken: een kop koffie, een kop thee of fruitsap.<br>
<br>
De inkom is voorzien via Dorp 10 en Drapstraat 10.<br>
Kom zeker eens langs, geniet van een drankje en stop<br>
een vrije bijdrage in de Koffiestop-collectebus.<br>
Zo steunt u dit jaar de boeren in Congo waar<br>
boerenfamilies zich verenigen om samen op te<br>
komen voor hun recht op landbouwgrond.<br>
<br>
Elke kop koffie telt dus!<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELEN
<br>
<figure><img src="images/pb-an.jpg" alt=" Knutselen voor Broederlijk delen © Hilde Vanmeirhaeghe" style="max-height: 500px; max-width: 500px;" /><figcaption> Knutselen voor Broederlijk delen © Hilde Vanmeirhaeghe</figcaption></figure><br>
<br>
In het weekend van 3 en <b>4 februari</b> hebben de vormelingen en enkele ouders, grootouder<br>
samen met de catechisten geknutseld.<br>
De knutselwerken worden na de viering op zaterdag <b>16 maart</b> verkocht.<br>
Mini konijntjes om te staan en enkele met een magneet om op te hangen : EUR 1<br>
Eier - mandjes en -dopjes: voor 1 EUR 3 en voor 2 EUR 5<br>
Deco - patch doosje met kleine eitjes en vogelhuisje met groot ei: EUR 10<br>
Deco-patch ei met plantje erin: EUR 15<br>
<br>
Vormelingen en catecheseteam.<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELENACTIE VOOR HET GOEDE DOEL
<br>
door de catechisten.<br>
<br>
<figure><img src="images/pb-sed.jpg" alt=" Catechisten tegen Parkinson © Hilde Vanmeirhaeghe" style="max-height: 500px; max-width: 500px;" /><figcaption> Catechisten tegen Parkinson © Hilde Vanmeirhaeghe</figcaption></figure><br>
<br>
Aangezien we als catechisten nauw verbonden zijn met de ziekte van Parkinson willen we<br>
onze opbrengst verdelen: We geven een financiële steun aan Congo ( Broederlijk Delen) en<br>
aan de Parkinson Liga<br>
<br>
Hiervoor worden op bestelling opnieuw pannenkoeken verkocht.<br>
( 10 grote pannenkoeken voor 15 EUR )<br>
<br>
Formulieren zijn te verkrijgen bij de catechisten Marleen en Hilde.<br>
Bestellen van pannenkoeken kan op <b>24 februari</b> en <b>9 maart</b> via het formulier, voor of na de<br>
zaterdagavondviering. Gelieve bij bestelling het juiste bedrag te betalen.<br>
Info: Hilde Vanmeirhaeghe:<br>
<br>
{{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a> of {{<icon class="fa fa-phone">}}&nbsp;<a href="tel:0497856710">0497 85 67 10</a><br>
<br>
<br>
<br>





#### GROOT-GAVERE: JONGE VERSE PALM
<br>
Voor Palmzondag <b>24 maart</b> zijn we nu al op zoek naar jonge verse palm. Wie daarbij kan helpen neemt contact op met een parochiemedewerker. Alvast dank.<br>
<br>
<br>
<br>


