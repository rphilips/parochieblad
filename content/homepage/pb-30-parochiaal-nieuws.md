---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### GAVERE: COMMUNIE THUIS
<br>
<figure><img src="images/pb-hi.jpg" alt=" Communie aan huis © Kerknet" style="max-height: 500px; max-width: 500px;" /><figcaption> Communie aan huis © Kerknet</figcaption></figure><br>
<br>
Indien u zelf of iemand kent die door omstandigheden niet in de hoogdagviering van Onze-Lieve-Vrouw Hemelvaart kan aanwezig zijn en de communie thuis wenst te ontvangen, neem dan contact op met één van de parochiemedewerkers.<br>
<br>
<br>
<br>





#### SAMEN EUCHARISTIE VIEREN = KRACHT VAN VERBONDENHEID
<br>
In het evangelie van Matteüs lezen we in hoofdstuk 18 vers 20 "Waar twee of drie verenigd zijn in Mijn naam, daar ben Ik in hun midden". De tijd van overvolle kerken is voorbij, zeker op weekdagen. Wij zijn een "kleine kudde" geworden. Maar als christenen geloven we dat daar waar mensen samenkomen in gebed en in de eucharistie zij de kracht van verbondenheid ervaren gebeiteld in de Geest van Jezus Christus.<br>
Niet alleen op zon- en feestdagen kunnen wij ons laten voeden door het Woord van de Schrift maar ook op weekdagen wordt u die mogelijkheid geboden.<br>
In de weekkapel van de kerk in Eke is er ochtendeucharistie op maandag, dinsdag,<br>
donderdag en vrijdag telkens om 8 uur.<br>
Laten we elkaar ontmoeten in geloofsverbondenheid met de Heer.<br>
Iedereen is welkom!<br>
<br>
<br>
<br>





#### 15 AUGUSTUS 2024 - MARIA TENHEMELOPNEMING
<br>
<figure><img src="images/pb-bis.jpg" alt=" Maria Hemelvaart © Kerknet" style="max-height: 500px; max-width: 500px;" /><figcaption> Maria Hemelvaart © Kerknet</figcaption></figure><br>
<br>
Dit feest wordt in de Katholieke Kerk jaarlijks gevierd op <b>15 augustus</b>. Herdacht wordt dat Maria, aan het einde van haar aardse leven door God in de hemel werd opgenomen. Maria heeft ons haar hele leven lang laten zien, dat zij tegen God "ja" wilde zeggen. Zelfs in die laatste dagen van Jezus' leven, hoe zwaar het haar ook viel, heeft zij tegen God gezegd: "Uw wil geschiede op aarde, zoals in de hemel" Ook op die laatste dag van haar aardse leven, toen zij door de engelen van God ten hemel werd opgenomen, bleef zij stralen, kon zij de Kerk en al haar dierbare mensen gemakkelijk loslaten, wetend, dat zij in en vanuit de hemel nog beter voor de mensen kon zorgen. Haar lichamelijke aanwezigheid op aarde mag dan wel het einde geweest zijn maar als een echte Moeder is zij nog steeds bij ons.<br>
<br>
<i>Bezinning</i><br>
<i>Maria,</i><br>
<i>leer mijn hart en handen</i><br>
<i>die zachte kracht van de trouwe dienstbaarheid.</i><br>
<i>Doorbreek de hardheid van mijn denken,</i><br>
<i>van mijn veel te vlugge woorden,</i><br>
<i>van mijn angst voor zelfverlies.</i><br>
<i>Laat mij met opmerkzaamheid, geduld en moed</i><br>
<br>
<i>meegaan met hen die lijden,</i><br>
<i>met hen die angstig of eenzaam zijn.</i><br>
<i>Laat mij uw zoon, Jezus, herkennen</i><br>
<i>in de mensen die mij gegeven zijn.</i><br>
<i>Schenk ons uw vertrouwen,</i><br>
<i>leer ons leven en groeien naar uw voorbeeld.</i><br>
<i>Amen.</i><br>
<br>
<br>
<br>





#### MARIALE OMMEGANG NAZARETH
<br>
<figure><img src="images/pb-us.jpg" alt=" Affiche Ommegang © De Wilde-Peil" style="max-height: 500px; max-width: 500px;" /><figcaption> Affiche Ommegang © De Wilde-Peil</figcaption></figure><br>
<br>
Op zondag <b>8 september 2024</b> om 14.30 u. gaat onze jaarlijkse Mariale Ommegang uit in Nazareth.<br>
<br>
Een Ommegang die dit jaar extra speciaal is, want het is de eerste keer dat ze uitgaat als <b>IMMATERIEEL CULTUREEL ERFGOED</b>.<br>
De Werkgroep Mariale Ommegang kreeg deze erkenning in januari 2024 van de Vlaamse minister van Cultuur. De minister vindt onze ommegang belangrijk genoeg om te borgen; d.w.z. dat wij er zorg voor moeten dragen zodat wij deze kunnen overdragen aan toekomstige generaties.<br>
<br>
Tegelijkertijd aan de Ommegang vindt er in de kerk een gebedswake plaats. Mensen die niet meer zo goed te been zijn, of voor wie de afstand van ongeveer 4 km te lang is, kunnen dus gerust in de kerk hun Ommegang beleven.<br>
<br>
Wij nodigen u ook graag uit op de andere vieringen gedurende de 15-daagse van Onze Lieve Vrouw van Nazareth:<br>
<br>
<b>Zondag 15 september 2024 om 10.30 u.</b>: Solemniteit van Onze-Lieve-Vrouw en parochiale missiezondag met bijzondere collecte voor onze Nazarethse missionarissen.<br>
<b>Maandag 16 september 2024 om 09.30 u.</b>: Kermismaandag met dienst voor onze overleden parochianen.<br>
<b>Zondag 22 september 2024 om 10.30 u.</b>: Afsluiten van de 15-daagse t.e.v. Onze-Lieve-Vrouw van Nazareth<br>
<br>
<br>
<br>





#### HEILIG JAAR OF JUBELJAAR: "PELGRIMS VAN HOOP"
<br>
2024-2025 wordt een speciaal jaar voor onze Ommegang.<br>
We willen mee aansluiten bij het Heilig Jaar of Jubeljaar dat Paus Franciscus uitgeroepen heeft met als thema 'PELGRIMS VAN HOOP' en dat start op <b>24 december 2024</b>.<br>
De Werkgroep Mariale Ommegang slaat hiervoor de handen ineen met het Lokaal Bestuur Nazareth en de Cultuurregio Leie Schelde.<br>
<br>
We zijn hiervoor binnen de werkgroep al volop met de voorbereidingen bezig.<br>
<br>
Wat mogen jullie o.a. al verwachten?<br>
- Augustus 2025: 'OP WEG', een reizende Maria-expo met een stoet van witte Mariabeeldjes. Deze beeldjes waren in mei en juni 2024 te bewonderen in de basiliek van Oostakker.<br>
- Tweede helft van augustus 2025: Tentoonstelling in de kerk van Nazareth rond de geschiedenis van de Mariale Ommegang.<br>
- Maandag <b>8 september 2025</b>: Mariale Ommegang.<br>
- Zaterdagavond <b>13 september 2025</b>: Kaarskensprocessie.<br>
<br>
Voor alle verdere vragen of voor meer informatie: {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a><br>
<br>
<br>
<br>





#### KOFFIETAFEL NA DE OMMEGANG - OPGELET - LOCATIEWIJZIGING!!
<br>
<figure><img src="images/pb-sic.jpg" alt=" Koffietafel © Anoniem" style="max-height: 500px; max-width: 500px;" /><figcaption> Koffietafel © Anoniem</figcaption></figure><br>
<br>
Na de Ommegang biedt de Werkgroep Mariale Ommegang u opnieuw de mogelijkheid om samen te komen voor een gezellige babbel, een kopje koffie, een verfrissend drankje en een eclair.<br>
<br>
Opgelet: aangezien de grote zaal van CC Het Centrum dit jaar niet vrij was, mogen we de refter van de Vrije Basisschool gebruiken. De ingang is via de witte deur in de Drapstraat, rechts van het huis met nr. 12.<br>
<br>
Alle bedevaarders zijn van harte welkom!<br>
<br>
<br>
<br>





#### AFFICHES MARIALE OMMEGANG
<br>
Wie graag een affiche van de Ommegang aan zijn venster uithangt, zal deze vanaf ongeveer half augustus kunnen verkrijgen in de kerk van Nazareth. U kan ze vinden op het tafeltje aan de zij-ingang.<br>
<br>
Zijn de affiches allemaal weg, of geraakt u niet tot in de kerk?<br>
Geef dan een seintje via ons mailadres: {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a> of op {{<icon class="fa fa-phone">}}&nbsp;<a href="tel:0471903801">0471 90 38 01</a> of {{<icon class="fa fa-phone">}}&nbsp;<a href="tel:0475612062">0475 61 20 62</a>. Geef uw naam en adres door en wij bezorgen u een affiche.<br>
<br>
<br>
<br>





#### VORMSELCATECHESE PAROCHIE O.L.V. GEBOORTE NAZARETH
<br>
<b>Inschrijving voor het vormsel in 2025.</b><br>
<br>
Graag nodigen wij de ouders uit naar het inschrijfmoment op donderdag <b>12 september 2024</b> om 19.30 u. in de kerk te Nazareth.<br>
<br>
Op deze avond zal u meer uitleg krijgen over onze manier van werken en de planning. U kan uw kind dan ook, desgewenst, inschrijven.<br>
<br>
Voorwaarden voor het vormsel in 2025 zijn, geboren in 2013 en gedoopt zijn. Wonend op het grondgebied van de parochie Nazareth, of de lessen volgen in één van de drie lagere scholen op onze parochie.<br>
<br>
Verdere vragen en/of info voor inschrijving van je dochter/zoon, kan je bekomen via email naar {{<icon class="fa fa-envelope">}}&nbsp;<a href="catechese.nazareth@gmail.com">catechese.nazareth@gmail.com</a><br>
<br>
Of neem gerust contact met de vormselploeg:<br>
<br>
Ann De Vuyst - Gsm. {{<icon class="fa fa-phone">}}&nbsp;<a href="tel:0470388649">0470 38 86 49</a><br>
<br>
Francine De Geyter - Gsm. {{<icon class="fa fa-phone">}}&nbsp;<a href="tel:0476826093">0476 82 60 93</a><br>
<br>
<br>
<br>





#### VORMSELCATECHESE ST.AMANDUS - EKE
<br>
<figure><img src="images/pb-an.jpg" alt=" Vormsel... JA OF NEE? © Hilde Vanmeirhaeghe" style="max-height: 500px; max-width: 500px;" /><figcaption> Vormsel... JA OF NEE? © Hilde Vanmeirhaeghe</figcaption></figure><br>
<br>
<b>Wil je in 2025 je vormsel doen?</b><br>
<br>
Wil je het vormseltraject volgen op de Sint Amandus parochie in Eke?<br>
Het sacrament van het vormsel is een belangrijk gebeuren in je leven.<br>
Praat erover met je ouders. Beslis mee en kies er zelf voor.<br>
Het vormsel is 'geen verplichting' maar een vrije keuze die je maakt .<br>
Hier staan enkele vraagjes die je misschien kunnen helpen om te kiezen:<br>
<br>
Vormsel... JA OF NEE?<br>
Ben je gedoopt in de kerk?<br>
Volg je op school katholieke godsdienst?<br>
Wil je groeien in geloof?<br>
Ben je bereid om naar de catechese te komen en naar de eucharistie?<br>
Heb je JA geantwoord op deze vraagjes?<br>
<br>
Op de contactavond krijg je dan meer uitleg over het programma en de kans om je in te schrijven. Deze gaat door op<br>
op woensdag <b>4 september 2024</b><br>
om 18.30 u. in de Sint Amandus kerk in Eke.<br>
<br>
Meer info en je aanmelden via:<br>
De verantwoordelijke vormselcatechese Vanmeirhaeghe Hilde:<br>
gsm nr. {{<icon class="fa fa-phone">}}&nbsp;<a href="tel:0497856710">0497 85 67 10</a> of via mail {{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a><br>
<br>
<br>
<br>





#### GAVERE: INSCHRIJVEN VOOR EERSTE COMMUNIE EN VORMSEL 2025
<br>
<figure><img src="images/pb-ne.jpg" alt=" Eerste communie en Vormsel © Kerknet" style="max-height: 500px; max-width: 500px;" /><figcaption> Eerste communie en Vormsel © Kerknet</figcaption></figure><br>
<br>
<b>EERSTE COMMUNIE IN ASPER EN GAVERE</b><br>
<br>
Beste ouders van kinderen in het eerste leerjaar ( geboortejaar 2018)<br>
<br>
In het weekend van 3 en <b>4 mei 2025</b> zetten we de eerste communicantjes in Asper en Gavere in de bloemetjes. Alle kindjes die in Groot Gavere wonen en/of schoollopen in Asper, Baaigem, Dikkelvenne, Gavere, Semmerzake of Vurste kunnen zich inschrijven voor een catechesetraject met (groot)ouders. De leerkrachten van de verschillende scholen ondersteunen de catechisten bij het aanleren van de liedjes en de tekstjes en het uitwerken van het thema. Het catechesetraject voor kindjes en (groot)ouder(s) omvat twee ontmoetingen na de zondagsmis, een lichtmisviering met het hele gezin, een eerste communietocht en enkele intense repetities voor de eerste communie viering zelf.<br>
<br>
We hopen dat er minstens 12 kindjes uit Asper deze keuze maken, dan zullen we voor hen ook een viering in de kerk van Asper organiseren op zaterdag <b>3 mei</b>. Geen nood als er minder zijn, dan sluiten de kindjes aan in de kerk van Gavere op zondag <b>4 mei</b>.<br>
<br>
<b>VORMSEL IN GAVERE</b><br>
<br>
Beste jongeren van (bijna) 12 jaar, leerlingen van het zesde leerjaar<br>
<br>
Op zondag <b>1 juni 2025</b> staat een vormselviering gepland in de kerk van Gavere. Een gezant van de bisschop zal jullie dan zegenen en vormen tot volwassen christenen. Een belangrijke stap op jullie gelovige levenspad.<br>
<br>
Hiervoor gaan we samen op weg via een aantal catechesemomenten in de kerk van Asper en/of Gavere, we vieren samen de naamopgave en kruisoplegging, zetten ons in voor broederlijk delen, ontmoeten andere jongeren in het bisdom, verdiepen ons in een geloofstocht en plannen enkele intense repetities voor het vormsel zelf. De voorbereidingen en catechese zijn telkens op woensdagnamiddag, de eucharistievieringen zijn op zondag om 09.00 u.<br>
<br>
We hopen jullie talrijk te mogen meenemen doorheen het schooljaar en met jullie een deugddoende vormselviering te beleven op <b>1 juni</b>. Het aantal deelnemers uit Asper zal bepalend zijn of er al dan niet nog voorbereidingen in Asper kunnen doorgaan. In elk geval is iedereen welkom in Gavere.<br>
<br>
<b>INSCHRIJFAVOND VOOR EERSTE COMMUNIE EN VORMSEL IN DE KERK VAN GAVERE</b><br>
<br>
Op donderdag <b>12 september 2024</b> om 19.00 u. verwachten we de ouders van eerste communicantjes om hun kindje in te schrijven. Kijk zeker na of je kindje gedoopt is en waar deze plechtigheid heeft plaatsgevonden. Wij vragen 15 EUR inschrijfgeld voor allerlei praktische zaken zoals een mapje voor kind en ouder.<br>
<br>
Op donderdag <b>12 september 2024</b> om 20.00 u. verwachten we de ouders van de vormelingen om hun jongere in te schrijven. Wellicht hebben zij eerder al hun eerste communie gedaan en zou het doopsel moeten in orde zijn. Heb je hierover gegevens breng die dan zeker mee. Wij vragen 30 EUR inschrijfgeld voor verzekering, vormselkruisje, catechesemap en andere praktische zaken.<br>
<br>
Een uitnodiging en inschrijfblad worden begin september via de scholen digitaal verspreid aan alle leerlingen van het eerste leerjaar voor de eerste communie en aan alle leerlingen van het zesde leerjaar voor het vormsel. Voor wie niet in Groot Gavere naar school gaat en toch hier woont, kan men ook in de kerk van Gavere inschrijfbladen vinden vanaf begin september.<br>
<br>
<br>
<br>





#### ONZE PASTOOR OP DE GENTSE FEESTEN
<br>
<figure><img src="images/pb-tu1.jpg" alt=" Guy op de Gentse Feesten © Annoniem" style="max-height: 500px; max-width: 500px;" /><figcaption> Guy op de Gentse Feesten © Annoniem</figcaption></figure><br>
<figure><img src="images/pb-tu2.jpg" alt=" Guy op de Gentse Feesten © Annoniem" style="max-height: 500px; max-width: 500px;" /><figcaption> Guy op de Gentse Feesten © Annoniem</figcaption></figure><br>
<figure><img src="images/pb-tu3.jpg" alt=" Guy op de Gentse Feesten © Annoniem" style="max-height: 500px; max-width: 500px;" /><figcaption> Guy op de Gentse Feesten © Annoniem</figcaption></figure><br>
<figure><img src="images/pb-tu4.jpg" alt=" Guy op de Gentse Feesten © Annoniem" style="max-height: 500px; max-width: 500px;" /><figcaption> Guy op de Gentse Feesten © Annoniem</figcaption></figure><br>
<figure><img src="images/pb-tu5.jpg" alt=" Guy op de Gentse Feesten © Annoniem" style="max-height: 500px; max-width: 500px;" /><figcaption> Guy op de Gentse Feesten © Annoniem</figcaption></figure><br>
<br>
<br>
<br>





#### JE WORDT MOOIER ALS JE GLIMLACHT
<br>
<figure><img src="images/pb-at.jpg" alt=" Glimlach © Pinterest" style="max-height: 500px; max-width: 500px;" /><figcaption> Glimlach © Pinterest</figcaption></figure><br>
<br>
Heel veel mensen geven geld uit om "mooi" en "aantrekkelijk" te zijn. Probeer eens een nieuwe methode, een methode die niets kost en zeer efficiënt is: de glimlach! Deze methode begint in het hart van de mens. Het gaat om de glimlach, die groeit uit de diepe vrede en de innige vreugde van een goed hart. Deze glimlach maakt eenieder van ons "mooi"! Begin elke dag met een vrolijk gezicht.<br>
<br>
Doe moeite want er is een wisselwerking tussen je gezicht en je hart. Als er zon is in je hart, krijg je een zonnig gezicht en alles wordt anders. Je wordt niet meer zo moe van je werk. Je geniet meer van de goede en schone kanten van het leven. Je bent sterker in tegenslagen. Je mildert het lijden. Zieken worden opgemonterd, anderen krijgen nieuwe moed. Veel mensen danken hun morele redding aan een vriendelijk gezicht en een vriendelijk woord. Zet de glimlach voortaan op je dagelijks menu! Vakantie, de uitgelezen tijd om te beginnen!.<br>
<br>
<br>
<br>


