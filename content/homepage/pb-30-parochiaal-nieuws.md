---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### AANSTELLING NIEUWE DEKEN VAN HET DEKENAAT DEINZE
<br>
<figure><img src="images/pb-tu.jpg" alt=" Patrick Derde © Anoniem" style="max-height: 500px; max-width: 500px;" /><figcaption> Patrick Derde © Anoniem</figcaption></figure><br>
<br>
Op dinsdag <b>10 september</b> zal bisschop Lode Van Hecke mij, met het voorgeschreven ritueel, aanstellen tot deken van het dekenaat Deinze. Tegelijkertijd worden de leden van de dekenale ploeg in hun functie bevestigd.<br>
<br>
De gebedsdienst gaat door in de Onze-Lieve-Vrouwekerk (Markt Deinze) om 19.00 uur.<br>
<br>
Na de gebedsdienst trakteert vzw Dekenaat Deinze met een drankje (Golden Tricky aanwezig) en een bakje frietjes op het Poppoplein.<br>
<br>
We nodigen iedereen graag uit op de gebedsdienst en het moment van ontmoeting nadien.<br>
<br>
(Voor alle duidelijkheid: ik blijf pastoor in de parochie Marta en Maria in Aalter en Rudy van Acker blijft pastoor in de parochie Heilige Maria Magdalena in Deinze)<br>
<br>
Patrick Derde<br>
<br>
P.S. Parkeren kan u op de parking van de Brielpoort en in de Brielstraat (parking Carrefour).<br>
<br>
<figure><img src="images/pb-hi.jpg" alt=" Parochies dekenaat Deinze © P. Derde" style="max-height: 500px; max-width: 500px;" /><figcaption> Parochies dekenaat Deinze © P. Derde</figcaption></figure><br>
<br>
<br>
<br>





#### MARIALE OMMEGANG NAZARETH
<br>
<figure><img src="images/pb-us.jpg" alt=" Affiche Ommegang © De Wilde-Peil" style="max-height: 500px; max-width: 500px;" /><figcaption> Affiche Ommegang © De Wilde-Peil</figcaption></figure><br>
<br>
Op zondag <b>8 september 2024</b> om 14.30 u. gaat onze jaarlijkse Mariale Ommegang uit in Nazareth.<br>
<br>
Een Ommegang die dit jaar extra speciaal is, want het is de eerste keer dat ze uitgaat als <b>IMMATERIEEL CULTUREEL ERFGOED</b>.<br>
De Werkgroep Mariale Ommegang kreeg deze erkenning in januari 2024 van de Vlaamse minister van Cultuur. De minister vindt onze ommegang belangrijk genoeg om te borgen; d.w.z. dat wij er zorg voor moeten dragen zodat wij deze kunnen overdragen aan toekomstige generaties.<br>
<br>
Tegelijkertijd aan de Ommegang vindt er in de kerk een gebedswake plaats. Mensen die niet meer zo goed te been zijn, of voor wie de afstand van ongeveer 4 km te lang is, kunnen dus gerust in de kerk hun Ommegang beleven.<br>
<br>
Wij nodigen u ook graag uit op de andere vieringen gedurende de 15-daagse van Onze Lieve Vrouw van Nazareth:<br>
<br>
<b>Zondag 15 september 2024 om 10.30 u.</b>: Solemniteit van Onze-Lieve-Vrouw en parochiale missiezondag met bijzondere collecte voor onze Nazarethse missionarissen.<br>
<b>Maandag 16 september 2024 om 09.30 u.</b>: Kermismaandag met dienst voor onze overleden parochianen.<br>
<b>Zondag 22 september 2024 om 10.30 u.</b>: Afsluiten van de 15-daagse t.e.v. Onze-Lieve-Vrouw van Nazareth<br>
<br>
<br>
<br>





#### NAZARETH: KOFFIETAFEL NA DE OMMEGANG - OPGELET - LOCATIEWIJZIGING!!
<br>
<figure><img src="images/pb-si.jpg" alt=" Koffietafel © Greta Peil" style="max-height: 500px; max-width: 500px;" /><figcaption> Koffietafel © Greta Peil</figcaption></figure><br>
<br>
Na de Ommegang biedt de Werkgroep Mariale Ommegang u opnieuw de mogelijkheid om samen te komen voor een gezellige babbel, een kopje koffie, een verfrissend drankje en een eclair.<br>
<br>
Opgelet: aangezien de grote zaal van CC Het Centrum dit jaar niet vrij was, mogen we de refter van de Vrije Basisschool gebruiken. De ingang is via de witte deur in de Drapstraat, rechts van het huis met nr. 12.<br>
<br>
Alle bedevaarders zijn van harte welkom!<br>
<br>
<br>
<br>





#### NAZARETH: AFFICHES MARIALE OMMEGANG
<br>
Wie graag een affiche van de Ommegang aan zijn venster uithangt, kan deze vanaf heden<br>
verkrijgen in de kerk van Nazareth. Ze liggen op het tafeltje aan de zij-ingang.<br>
<br>
Zijn de affiches allemaal weg, of geraakt u niet tot in de kerk?<br>
Geef dan een seintje via ons mailadres: {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a> of op {{<icon class="fa fa-phone">}}&nbsp;<a href="tel:0471903801">0471 90 38 01</a> of {{<icon class="fa fa-phone">}}&nbsp;<a href="tel:0475612062">0475 61 20 62</a>. Geef uw naam en adres door en wij bezorgen u een affiche<br>
<br>
<br>
<br>





#### NAZARETH - HEILIG JAAR OF JUBELJAAR: "PELGRIMS VAN HOOP"
<br>
<figure><img src="images/pb-una.jpg" alt=" Kaarsen WMO © Werkgroep Mariale Ommegang" style="max-height: 500px; max-width: 500px;" /><figcaption> Kaarsen WMO © Werkgroep Mariale Ommegang</figcaption></figure><br>
<br>
2024-2025 wordt een speciaal jaar voor onze Ommegang.<br>
We willen mee aansluiten bij het Heilig Jaar of Jubeljaar dat Paus Franciscus uitgeroepen heeft met als thema 'PELGRIMS VAN HOOP' en dat start op <b>24 december 2024</b>.<br>
De Werkgroep Mariale Ommegang slaat hiervoor de handen ineen met het Lokaal Bestuur Nazareth en de Cultuurregio Leie Schelde.<br>
<br>
We zijn hiervoor binnen de werkgroep al volop met de voorbereidingen bezig.<br>
<br>
Wat mogen jullie o.a. al verwachten?<br>
- Augustus 2025: 'OP WEG', een reizende Maria-expo met een stoet van witte Mariabeeldjes. Deze beeldjes waren in mei en juni 2024 te bewonderen in de basiliek van Oostakker.<br>
- Tweede helft van augustus 2025: Tentoonstelling in de kerk van Nazareth rond de geschiedenis van de Mariale Ommegang.<br>
- Maandag <b>8 september 2025</b>: Mariale Ommegang.<br>
- Zaterdagavond <b>13 september 2025</b>: Kaarskensprocessie.<br>
<br>
- Een feestelijke nieuwe noveenkaars. Deze zal te koop zijn op de Ommegang van <b>8 september 2024</b> aan de hoofdingang van de kerk, op de koffietafel, en het ganse jaar via de Werkgroep Mariale Ommegang.<br>
We verkopen deze kaars aan EUR 5 per stuk.<br>
- Een klein kaarsje (4-uursbrander), speciaal ontworpen voor ons feestjaar.<br>
Voor EUR 1 krijg je 1 kaarsje, voor EUR 5 krijg je 7 kaarsjes (ééntje voor elke dag van de week). Deze kaarsjes zullen te koop zijn op de Ommegang van <b>8 september</b> aan de hoofdingang van de kerk, op de koffietafel, en het ganse jaar via de Werkgroep Mariale Ommegang.<br>
<br>
Voor alle verdere vragen of voor meer informatie kan u steeds terecht op de website: www.mariale-ommegang-nazareth.be of via mail op {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a><br>
Dit mailadres mag ook gebruikt worden om vanaf heden de nieuwe kaarsen te bestellen.<br>
<br>
<br>
<br>





#### VORMSELCATECHESE PAROCHIE O.L.V. GEBOORTE NAZARETH
<br>
<b>Inschrijving voor het vormsel in 2025.</b><br>
<br>
Graag nodigen wij de ouders uit naar het inschrijfmoment op donderdag <b>12 september 2024</b> om 19.30 u. in de kerk te Nazareth.<br>
<br>
Op deze avond zal u meer uitleg krijgen over onze manier van werken en de planning. U kan uw kind dan ook, desgewenst, inschrijven.<br>
<br>
Voorwaarden voor het vormsel in 2025 zijn, geboren in 2013 en gedoopt zijn. Wonend op het grondgebied van de parochie Nazareth, of de lessen volgen in één van de drie lagere scholen op onze parochie.<br>
<br>
Verdere vragen en/of info voor inschrijving van je dochter/zoon, kan je bekomen via email naar {{<icon class="fa fa-envelope">}}&nbsp;<a href="catechese.nazareth@gmail.com">catechese.nazareth@gmail.com</a><br>
<br>
Of neem gerust contact met de vormselploeg:<br>
<br>
Ann De Vuyst - Gsm. {{<icon class="fa fa-phone">}}&nbsp;<a href="tel:0470388649">0470 38 86 49</a><br>
<br>
Francine De Geyter - Gsm. {{<icon class="fa fa-phone">}}&nbsp;<a href="tel:0476826093">0476 82 60 93</a><br>
<br>
<br>
<br>





#### VORMSELCATECHESE ST.AMANDUS - EKE
<br>
<figure><img src="images/pb-an.jpg" alt=" Vormsel... JA OF NEE? © Hilde Vanmeirhaeghe" style="max-height: 500px; max-width: 500px;" /><figcaption> Vormsel... JA OF NEE? © Hilde Vanmeirhaeghe</figcaption></figure><br>
<br>
<b>Wil je in 2025 je vormsel doen?</b><br>
<br>
Wil je het vormseltraject volgen op de Sint Amandus parochie in Eke?<br>
Het sacrament van het vormsel is een belangrijk gebeuren in je leven.<br>
Praat erover met je ouders. Beslis mee en kies er zelf voor.<br>
Het vormsel is 'geen verplichting' maar een vrije keuze die je maakt .<br>
Hier staan enkele vraagjes die je misschien kunnen helpen om te kiezen:<br>
<br>
Vormsel... JA OF NEE?<br>
Ben je gedoopt in de kerk?<br>
Volg je op school katholieke godsdienst?<br>
Wil je groeien in geloof?<br>
Ben je bereid om naar de catechese te komen en naar de eucharistie?<br>
Heb je JA geantwoord op deze vraagjes?<br>
<br>
Op de contactavond krijg je dan meer uitleg over het programma en de kans om je in te schrijven. Deze gaat door op<br>
op woensdag <b>4 september 2024</b><br>
om 18.30 u. in de Sint Amandus kerk in Eke.<br>
<br>
Meer info en je aanmelden via:<br>
De verantwoordelijke vormselcatechese Vanmeirhaeghe Hilde:<br>
gsm nr. {{<icon class="fa fa-phone">}}&nbsp;<a href="tel:0497856710">0497 85 67 10</a> of via mail {{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a><br>
<br>
<br>
<br>





#### GAVERE: INSCHRIJVEN VOOR EERSTE COMMUNIE EN VORMSEL 2025
<br>
<figure><img src="images/pb-ne.jpg" alt=" Eerste communie en Vormsel © Kerknet" style="max-height: 500px; max-width: 500px;" /><figcaption> Eerste communie en Vormsel © Kerknet</figcaption></figure><br>
<br>
<b>EERSTE COMMUNIE IN ASPER EN GAVERE</b><br>
<br>
Beste ouders van kinderen in het eerste leerjaar ( geboortejaar 2018)<br>
<br>
In het weekend van 3 en <b>4 mei 2025</b> zetten we de eerste communicantjes in Asper en Gavere in de bloemetjes. Alle kindjes die in Groot Gavere wonen en/of schoollopen in Asper, Baaigem, Dikkelvenne, Gavere, Semmerzake of Vurste kunnen zich inschrijven voor een catechesetraject met (groot)ouders. De leerkrachten van de verschillende scholen ondersteunen de catechisten bij het aanleren van de liedjes en de tekstjes en het uitwerken van het thema. Het catechesetraject voor kindjes en (groot)ouder(s) omvat twee ontmoetingen na de zondagsmis, een lichtmisviering met het hele gezin, een eerste communietocht en enkele intense repetities voor de eerste communie viering zelf.<br>
<br>
We hopen dat er minstens 12 kindjes uit Asper deze keuze maken, dan zullen we voor hen ook een viering in de kerk van Asper organiseren op zaterdag <b>3 mei</b>. Geen nood als er minder zijn, dan sluiten de kindjes aan in de kerk van Gavere op zondag <b>4 mei</b>.<br>
<br>
<b>VORMSEL IN GAVERE</b><br>
<br>
Beste jongeren van (bijna) 12 jaar, leerlingen van het zesde leerjaar<br>
<br>
Op zondag <b>1 juni 2025</b> staat een vormselviering gepland in de kerk van Gavere. Een gezant van de bisschop zal jullie dan zegenen en vormen tot volwassen christenen. Een belangrijke stap op jullie gelovige levenspad.<br>
<br>
Hiervoor gaan we samen op weg via een aantal catechesemomenten in de kerk van Asper en/of Gavere, we vieren samen de naamopgave en kruisoplegging, zetten ons in voor broederlijk delen, ontmoeten andere jongeren in het bisdom, verdiepen ons in een geloofstocht en plannen enkele intense repetities voor het vormsel zelf. De voorbereidingen en catechese zijn telkens op woensdagnamiddag, de eucharistievieringen zijn op zondag om 09.00 u.<br>
<br>
We hopen jullie talrijk te mogen meenemen doorheen het schooljaar en met jullie een deugddoende vormselviering te beleven op <b>1 juni</b>. Het aantal deelnemers uit Asper zal bepalend zijn of er al dan niet nog voorbereidingen in Asper kunnen doorgaan. In elk geval is iedereen welkom in Gavere.<br>
<br>
<b>INSCHRIJFAVOND VOOR EERSTE COMMUNIE EN VORMSEL IN DE KERK VAN GAVERE</b><br>
<br>
Op donderdag <b>12 september 2024</b> om 19.00 u. verwachten we de ouders van eerste communicantjes om hun kindje in te schrijven. Kijk zeker na of je kindje gedoopt is en waar deze plechtigheid heeft plaatsgevonden. Wij vragen 15 EUR inschrijfgeld voor allerlei praktische zaken zoals een mapje voor kind en ouder.<br>
<br>
Op donderdag <b>12 september 2024</b> om 20.00 u. verwachten we de ouders van de vormelingen om hun jongere in te schrijven. Wellicht hebben zij eerder al hun eerste communie gedaan en zou het doopsel moeten in orde zijn. Heb je hierover gegevens breng die dan zeker mee. Wij vragen 30 EUR inschrijfgeld voor verzekering, vormselkruisje, catechesemap en andere praktische zaken.<br>
<br>
Een uitnodiging en inschrijfblad worden begin september via de scholen digitaal verspreid aan alle leerlingen van het eerste leerjaar voor de eerste communie en aan alle leerlingen van het zesde leerjaar voor het vormsel. Voor wie niet in Groot Gavere naar school gaat en toch hier woont, kan men ook in de kerk van Gavere inschrijfbladen vinden vanaf begin september.<br>
<br>
<br>
<br>





#### LAAT JE HART SPREKEN EN STEUN DE WERELD ALZHEIMER DAG - 21 SEPTEMBER
<br>
<figure><img src="images/pb-sui.jpg" alt=" Steunactie Alzheimer © WZC Mariahuis" style="max-height: 500px; max-width: 500px;" /><figcaption> Steunactie Alzheimer © WZC Mariahuis</figcaption></figure><br>
<br>
De Wereldgezondheidsorganisatie (WHO) van de Verenigde Naties heeft <b>21 september</b> uitgeroepen tot Wereld Alzheimer Dag. Op die dag wordt extra aandacht besteed aan dementie. Naar schatting lijden wereldwijd 46 miljoen mensen aan deze ziekte.<br>
<br>
<b>Plaatselijke actie</b><br>
<br>
Het WZC Mariahuis Gavere verkoopt ten voordele van de stichting Alzheimer onderzoek opnieuw hartenwafels. De ingezamelde fondsen geven universiteiten meer mogelijkheden voor onderzoek om levens te verbeteren. Solidariteit is hard nodig. Door de actie te steunen draag je bij aan de strijd tegen deze verwoestende ziekte.<br>
<br>
Kostprijs: 5 EUR voor 6 wafeltjes.<br>
<br>
Bestellen kan vanaf nu al tot <b>23 september</b> via een inschrijfstrookje te verkrijgen op de afdeling of aan het onthaal of via mail naar Margot (referentiepersoon dementie) of via een parochiemedewerker.<br>
Afhalen in de Onderstraat 9 op donderdag 3 en vrijdag <b>4 oktober</b> tussen 13.30 u. en 16.30 u.<br>
<br>
<b>WARM AANBEVOLEN.</b><br>
<br>
<br>
<br>





#### SFEERVOLLE VIERING CHRISTIANA-DOMEIN DIKKELVENNE
<br>
<figure><img src="images/pb-non.jpg" alt=" jaarlijkse Christiana-viering © Chris JungBluth" style="max-height: 500px; max-width: 500px;" /><figcaption> jaarlijkse Christiana-viering © Chris JungBluth</figcaption></figure><br>
<br>
Op zondagnamiddag <b>28 juli</b> vond de <b>jaarlijkse Christiana-viering</b> in open lucht plaats aan de kapel.  Deze woorddienst ,voorgegaan door Liesbeth van het team 'geloofsgemeenschap Groot Gavere', stond dit jaar in het teken van "Herinneren".  We konden onder een stralende hemel genieten van een bijzonder mooie dienst, met talrijke aanwezigen, opgeluisterd met muziek en zang van de dames van Klanklichaam en afgesloten met een drankje. De kapel was nog maar net voorzien van een nieuwe dakbedekking, en werd daarom extra feestelijk in de bloemen gezet.<br>
Het werd dus een mooie verzorgde waardige viering in lijn met de mooie eeuwenoude traditie binnen de Dikkelvense gemeenschap.<br>
<br>
Een grote <b>dankjewel aan alle vrijwillige medewerkers</b> die deze traditie in ere helpen houden, Liesbeth, Conny, Saskia, Paul, Frank, Alain, Carine en Isabelle!!<br>
De kapel is open elke 1ste zondagnamiddag, je kan er onder begeleiding van een ervaren gids meer te weten komen over onze rijke Dikkelvense geschiedenis<br>
Mede door de steun van Cultuurregio Leie-Schelde en de kerkraad onderging ons fameuze 16de-eeuwse polychrome Christiana-beeldje in 2023 een behoudende restauratie. Deze zomer, dankzij verkregen subsidie, kon het dak vernieuwd worden. Voor verdere financiering van restauratie van ons erfgoed rondom Christiana, is alle steun welkom door bezoek aan de kapel, aankoop kaarsen en via storting op rekening <b>{{<icon class="fa fa-piggy-bank">}}&nbsp;BE67 8933 7015 4287</b> van Kerkraad Dikkelvenne/ Erfgoed    Alvast hartelijk dank.<br>
<br>
<br>
<br>





#### ASPER: KERMISMAANDAG 23 SEPTEMBER 2024
<br>
<figure><img src="images/pb-ter.jpg" alt=" Eetfestijn © Chris JungBluth" style="max-height: 500px; max-width: 500px;" /><figcaption> Eetfestijn © Chris JungBluth</figcaption></figure><br>
<br>
Ontmoetingscentrum Martinus - Hulstraat 27- Asper<br>
Van 11.30 u. tot 14.00 u.<br>
Iederen van harte welkom op ons eetfestijn!<br>
Kip aan 't spit<br>
½ kip - salade - tomaat - perzik - kroketten<br>
Koffie/thee met gebak<br>
Dit alles aan de prijs van 20 EUR<br>
<br>
Kaarten te bekomen bij:<br>
- Gerlinde Schietecatte, Tragelstraat 22, Asper, {{<icon class="fa fa-phone">}}&nbsp;<a href="tel:0475857074">0475 85 70 74</a>, email: {{<icon class="fa fa-envelope">}}&nbsp;<a href="gerlinde.schietecatte@gmail.com">gerlinde.schietecatte@gmail.com</a><br>
- Micheline Vandecautere, Burg. P. Ceuterickstraat 4, Asper, {{<icon class="fa fa-phone">}}&nbsp;<a href="tel:093860859">09 386 08 59</a>, {{<icon class="fa fa-phone">}}&nbsp;<a href="tel:0487598349">0487 59 83 49</a>, e-mail: {{<icon class="fa fa-envelope">}}&nbsp;<a href="micheline.vdcautere@gmail.com">micheline.vdcautere@gmail.com</a><br>
- Chris Jungbluth, Veldstraat 26, Asper,<br>
{{<icon class="fa fa-phone">}}&nbsp;<a href="tel:093844306">09 384 43 06</a>, {{<icon class="fa fa-phone">}}&nbsp;<a href="tel:0474959907">0474 95 99 07</a>, e-mail: {{<icon class="fa fa-envelope">}}&nbsp;<a href="cjungbluth@hotmail.com">cjungbluth@hotmail.com</a><br>
- Christiane Devenyns, Sint-Janslaan 80, Asper, {{<icon class="fa fa-phone">}}&nbsp;<a href="tel:0474667476">0474 66 74 76</a>, e-mail: {{<icon class="fa fa-envelope">}}&nbsp;<a href="christianedevenyns@hotmail.com">christianedevenyns@hotmail.com</a><br>
- Lydie Vanderstichelen, Leebeeklaan 34, Asper, {{<icon class="fa fa-phone">}}&nbsp;<a href="tel:0498459548">0498 45 95 48</a>, e-mail: {{<icon class="fa fa-envelope">}}&nbsp;<a href="lydie.vanderstichelen@telenet.be">lydie.vanderstichelen@telenet.be</a><br>
- Rita Petereyns, Slaapstraat 34, Asper,<br>
{{<icon class="fa fa-phone">}}&nbsp;<a href="tel:0479675175">0479 67 51 75</a>, e-mail: {{<icon class="fa fa-envelope">}}&nbsp;<a href="ritapetereyns@gmail.com">ritapetereyns@gmail.com</a><br>
<br>
<b>Om 10.00 u. gebedsdienst voor de overleden parochianen in de kerk van Asper</b><br>
<br>
<br>
<br>





#### PAUS FRANCISCUS BEZOEKT ONS LAND VAN 26 TOT 29 SEPTEMBER
<br>
<figure><img src="images/pb-vel.jpg" alt=" Paus Franciscus groet het publiek © Vatican Media/Dicastery for Communication" style="max-height: 500px; max-width: 500px;" /><figcaption> Paus Franciscus groet het publiek © Vatican Media/Dicastery for Communication</figcaption></figure><br>
<br>
<figure><img src="images/pb-at.jpg" alt=" Hoopvol onderweg © Bisschoppenconferentie van België" style="max-height: 500px; max-width: 500px;" /><figcaption> Hoopvol onderweg © Bisschoppenconferentie van België</figcaption></figure><br>
<br>
Op uitnodiging van burgerlijke en kerkelijke overheden van ons land komt paus Franciscus naar België en maakt naast een bezoek aan Brussel ook de 600ste verjaardag van de katholieke universiteiten van Leuven en Louvain-la-Neuve mee.<br>
<br>
<b>Thema van het pausbezoek</b><br>
<br>
De slogan "Hoopvol onderweg" die werd gekozen klinkt als een oproep tot vernieuwing en optimisme. De gelovige gemeenschap is "Hoopvol onderweg": een dimensie van vertrouwen en vreugde. In de christelijke traditie is het hoop een kracht die ons voortstuwt, die troost en inspireert. Hoop nodigt iedereen uit om voor een betere toekomst te gaan, waarin elkeen een motor kan zijn van verandering en verzoening.<br>
<br>
Het logo illustreert deze reis tegen de achtergrond van de kaart van België. Paus Franciscus stapt tussen de gelovigen (van alle leeftijden en met verschillende achtergronden) en moedigt hen aan om bij te dragen aan een meer rechtvaardige wereld en deel te nemen aan het leven en de toekomst van de Kerk.<br>
<br>
<br>
<br>





#### DE ZOMERVAKANTIE LOOPT OP Z'N EIND. ELK EINDE IS EEN NIEUW BEGIN!
<br>
<figure><img src="images/pb-has.jpg" alt=" Terug naar school © Kerknet" style="max-height: 500px; max-width: 500px;" /><figcaption> Terug naar school © Kerknet</figcaption></figure><br>
<br>
<i>Wij bidden voor alle kinderen en jongeren</i><br>
<i>die weldra opnieuw naar school gaan na de zomervakantie.</i><br>
<i>Laat hen mensen ontmoeten die hen niet uit het oog verliezen.</i><br>
<i>Laat hun stem gehoord worden,</i><br>
<i>ook al klinkt ze soms zwak of stamelend.</i><br>
<i>Wij bidden voor alle kinderen en jongeren</i><br>
<i>die bij het begin van dit nieuwe schooljaar</i><br>
<i>hun weg zoeken in een nieuwe klas of een nieuwe school.</i><br>
<i>Omring hen met mensen</i><br>
<i>die hen benaderen met mildheid en respect,</i><br>
<i>zodat het beste in henzelf naar boven kan komen</i><br>
<i>en zij op hun beurt voor anderen</i><br>
<i>een goede vriend kunnen zijn.</i><br>
<i>Help hen om samen met hun leerkrachten</i><br>
<i>de wereld te ontdekken</i><br>
<i>en uit te groeien tot mensen</i><br>
<i>waarop anderen kunnen bouwen.</i><br>
<br>
<b>Pastoor Guy en het parochieteam wensen alle kinderen en studenten een schitterend jaar vol nieuwe uitdagingen toe.</b><br>
<b>Aan alle leerkrachten en opvoeders veel voldoening gewenst in de mooie taak om van elke unieke mens een nieuwe mens te maken.</b><br>
<br>
<br>
<br>





#### BIDDEN VOOR EEN GOEDE START BIJ HET NIEUWE WERKJAAR
<br>
<figure><img src="images/pb-ait.jpg" alt=" Samen op weg gaan © ECIW coach" style="max-height: 500px; max-width: 500px;" /><figcaption> Samen op weg gaan © ECIW coach</figcaption></figure><br>
<br>
<i>Wij wensen iedereen in dit nieuwe werkjaar een warm hart,</i><br>
<i>dat iedereen ondanks tegenslagen optimistisch blijft,</i><br>
<i>dat we opkomen voor de anderen,</i><br>
<i>dat we blij zijn om het geluk van de anderen.</i><br>
<i>Wij wensen elkeen een vergevende hand,</i><br>
<i>wij hopen dat onze daden overeenstemmen</i><br>
<i>met onze gedachten en onze woorden,</i><br>
<i>dat wij het goede in de anderen zien,</i><br>
<i>dat we vrede uitzaaien in onze werkomgeving.</i><br>
<i>Wij durven hopen dat we het af en toe</i><br>
<i>stil durven maken om ook eens te bidden</i><br>
<i>en dat ons leven in ons denken, spreken en handelen</i><br>
<i>afgestemd wordt op de golflengte</i><br>
<i>van het leven van Jezus van Nazareth.</i><br>
<br>
<br>
<br>


