---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### DE PAASWAKE: MEER DAN 400 AANWEZIGEN!
<br>
<figure><img src="images/pb-hi2.jpg" alt=" Versieringen in onze kerken (2) © Guy Claus" style="max-height: 500px; max-width: 500px;" /><figcaption> Versieringen in onze kerken (2) © Guy Claus</figcaption></figure><br>
<figure><img src="images/pb-hi4.jpg" alt=" Versieringen in onze kerken (4) © Guy Claus" style="max-height: 500px; max-width: 500px;" /><figcaption> Versieringen in onze kerken (4) © Guy Claus</figcaption></figure><br>
<figure><img src="images/pb-at.jpg" alt=" Versieringen in onze kerken (5) © Guy Claus" style="max-height: 500px; max-width: 500px;" /><figcaption> Versieringen in onze kerken (5) © Guy Claus</figcaption></figure><br>
<br>
<figure><img src="images/pb-vae1.jpg" alt=" Vol en sfeer tijdens de Paaswake (1) © Guy Claus" style="max-height: 500px; max-width: 500px;" /><figcaption> Vol en sfeer tijdens de Paaswake (1) © Guy Claus</figcaption></figure><br>
<figure><img src="images/pb-vae2.jpg" alt=" Vol en sfeer tijdens de Paaswake (2) © Guy Claus" style="max-height: 500px; max-width: 500px;" /><figcaption> Vol en sfeer tijdens de Paaswake (2) © Guy Claus</figcaption></figure><br>
<figure><img src="images/pb-vae3.jpg" alt=" Vol en sfeer tijdens de Paaswake (3) © Guy Claus" style="max-height: 500px; max-width: 500px;" /><figcaption> Vol en sfeer tijdens de Paaswake (3) © Guy Claus</figcaption></figure><br>
<figure><img src="images/pb-vae4.jpg" alt=" Vol en sfeer tijdens de Paaswake (4) © Guy Claus" style="max-height: 500px; max-width: 500px;" /><figcaption> Vol en sfeer tijdens de Paaswake (4) © Guy Claus</figcaption></figure><br>
<figure><img src="images/pb-vae5.jpg" alt=" Vol en sfeer tijdens de Paaswake (5) © Guy Claus" style="max-height: 500px; max-width: 500px;" /><figcaption> Vol en sfeer tijdens de Paaswake (5) © Guy Claus</figcaption></figure><br>
<br>
Zoals iemand zei: ''de afwezigen hadden ongelijk!''<br>
<br>
Ik had het nooit gedacht en vreesde eerlijk gezegd voor de opkomst...<br>
Zeker omdat de laatste maanden het kerkbezoek enorm gedaald is, en dit op ALLE parochies,ook in onze omgeving.<br>
En omdat er op hetzelfde moment van de paaswake ook nog een concert was.<br>
<br>
NOOIT had ik gedacht zo een paaswake nog te mogen meemaken.<br>
<br>
Al vlug werd duidelijk dat er veel interesse was: om 19.30 u. kwamen mensen al binnen.<br>
Er moesten stoelen worden bijgehaald uit de weekkapel, van achter het orgel, zelfs uit de sacristie die ook als vergaderzaal wordt gebruikt.<br>
<br>
Het werd een intieme en toch uitbundige viering met in de donkere kerk het aansteken van grote vuren, het wijden van de paaskaarsen en het doopwater, het hernieuwen van de doopbeloften en het vieren van de eucharistie.<br>
<br>
Dank aan alle aanwezigen en medewerkers!<br>
<br>
<br>
<br>





#### WITTE DONDERDAG TE EKE
<br>
<figure><img src="images/pb-ibi.jpg" alt=" Witte Donderdag te Eke © Guy Claus" style="max-height: 500px; max-width: 500px;" /><figcaption> Witte Donderdag te Eke © Guy Claus</figcaption></figure><br>
<br>
Op Witte Donderdag herdenken de christenen dat Jezus op de avond vóór zijn lijden met zijn leerlingen aan tafel ging voor het Laatste Avondmaal. Daar waste Hij de voeten van de leerlingen, brak Hij het brood en deed de beker rondgaan. De christelijke God is geen overheersende tiran die de mens onderdrukt. Hij maakt zich klein om de mens te dienen. Hij wil dat wij ten volle leven en is bereid om zijn leven daarvoor te geven.<br>
<br>
Voor katholieken betekent dit de instelling van het sacrament van de eucharistie en het priesterschap. Jezus spreekt daarbij de woorden uit die de priester in elke eucharistieviering bij de consecratie herhaalt.<br>
<br>
<figure><img src="images/pb-sic.jpg" alt=" Laatste avondmaal - Da Vinci © Kerknet" style="max-height: 500px; max-width: 500px;" /><figcaption> Laatste avondmaal - Da Vinci © Kerknet</figcaption></figure><br>
<br>
<figure><img src="images/pb-vis.jpg" alt=" Voetwassing - Sieger Köder © Jezuieten" style="max-height: 500px; max-width: 500px;" /><figcaption> Voetwassing - Sieger Köder © Jezuieten</figcaption></figure><br>
<br>
<br>
<br>





#### GOEDE VRIJDAG TE GAVERE
<br>
<figure><img src="images/pb-tum.jpg" alt=" De gevangenneming van Jezus - Caravaggio (1500) © Wikipedia" style="max-height: 500px; max-width: 500px;" /><figcaption> De gevangenneming van Jezus - Caravaggio (1500) © Wikipedia</figcaption></figure><br>
<br>
<figure><img src="images/pb-tui.jpg" alt=" Goede Vrijdag in Gavere © Guy Claus" style="max-height: 500px; max-width: 500px;" /><figcaption> Goede Vrijdag in Gavere © Guy Claus</figcaption></figure><br>
<br>
Op die dag stierf Jezus, onschuldig veroordeeld tot een verschrikkelijke kruisdood omdat hij de machthebbers in de weg liep met zijn boodschap van liefde voor kleinen, lijdenden en armen.<br>
<br>
In de gekruisigde zien velen het beeld van ondraaglijk lijden en van buitensporig kwaad dat het goede vernedert en doodt. Hij deelt het menselijke bestaan in haar grauwste gedaanten van pijn, uitputting, onrecht, rouw en dood. Het kruis is daarom het teken bij uitstek van het immense lijden van onschuldige slachtoffers, van mensen die onrecht ondergaan, waar ook ter wereld. Hun pijn is de pijn van Jezus zelf.<br>
<br>
Jezus' kruis werd het teken van iemand die de wonden en de diepste verlatenheid van de mens kent, maar ook zijn verlangen naar leven. Het kruis is daarom niet enkel een aanklacht tegen alle onschuldig lijden, maar ook teken van onverwoestbare solidariteit, dwars door alles heen.<br>
Het zal Pasen worden. De dood zal worden vernietigd. De kwijnende vlaspit wordt niet gedoofd, het geknakte riet niet gebroken. Het leven heeft het laatste woord, voorbij de diepste duisternis.<br>
<br>
<br>
<br>





#### PAASWAKE: NIEUW LEVEN EN BEVRIJDING
<br>
<figure><img src="images/pb-non.jpg" alt=" Paaskaars © Guy Claus" style="max-height: 500px; max-width: 500px;" /><figcaption> Paaskaars © Guy Claus</figcaption></figure><br>
<br>
In de liturgie van de Paaswake vieren de christenen de kern van hun geloof: Jezus, die gestorven is aan een kruis, is niet in de dood gebleven, maar door God tot nieuw leven opgewekt.<br>
<br>
<b>Zelf de doortocht meemaken</b><br>
<br>
Ons paasfeest heeft diepe wortels in de geschiedenis van Israël. Het Joodse volk viert elk jaar in de lentemaand het Pesach-feest. Tijdens het Joodse paasmaal wordt de bevrijding uit Egypte herdacht, en wordt het verhaal van de doortocht (pesach betekent eigenlijk overgang) door de Rode Zee opnieuw verteld<br>
Eigenlijk wil de liturgie van de Paaswake ons ook zelf de doortocht laten maken. De paaswake wil ons laten ervaren - dat God ook vandaag met en voor ons die doortocht maakt.<br>
<br>
<b>Nieuw licht, teken van de verrezen heer</b><br>
<br>
Na het wijdingsgebed over het vuur, ontsteekt de voorganger aan dat vuur de Paaskaars, teken van de verrezen Heer. De begeleidende woorden verduidelijken de betekenis van dit gebaar: Het licht van Christus' verrijzenis moge uit ons hart en onze geest de duisternis verdrijven. Daarna wordt het licht van Christus doorgegeven aan de aanwezigen. Zo groeit stilaan het licht in de kerk.<br>
<br>
<b>De doop: verbonden met het licht van christus</b><br>
<br>
Een ander belangrijk deel in de liturgie van de Paaswake bestaat uit de doopviering en de hernieuwing van de doopbeloften door de aanwezigen. Ook de doop spreekt op zijn manier over de doortocht van dood naar leven, en van duisternis naar licht.<br>
<br>
<b>Eucharistie</b><br>
<br>
De Paaswake besluit met de liturgie van de eucharistie. Dit onderstreept meteen het Paaskarakter van elke eucharistie.<br>
<br>
<br>
<br>





#### PAASZONDAG, DE STEEN IS WEG, JEZUS LEEFT
<br>
<figure><img src="images/pb-fas.jpg" alt=" Lege graftombe bij zonsopgang © Wikipedia" style="max-height: 500px; max-width: 500px;" /><figcaption> Lege graftombe bij zonsopgang © Wikipedia</figcaption></figure><br>
<br>
Pasen, zegt ons dat er leven is verder dan de dood, dat de dood niet het laatste woord heeft; het laatste woord is aan het leven. Sinds die eerste Paasdag is alles nieuw geworden: de droefheid en het diepe verdriet om stukgeslagen dromen, om de dood van Jezus, werd die paasmorgen omgedraaid in Paasvreugde, het leven haalt de overwinning. De boodschap van de verrezen Heer kan samengevat worden in de drie kernwoorden hoop, geloof en liefde. Wie echt in verrijzenis gelooft gaat weer vertrouwen in het leven krijgen. Dan ga je ook voelen dat je met geloof veel kan bereiken, dat hoop doet leven en dat de liefde zover reikt dat zij zelfs de dood overwint.<br>
<br>
<b>LAAT ONS VERRIJZENISMENSEN WORDEN, BRENGERS VAN HOOP IN DE KOMENDE PAASTIJD</b><br>
<br>
<i>Eenzaamheid, loslaten, onzekerheid, niet weten waarheen, ...</i><br>
<i>het lijkt alsof alles getekend is door Goede Vrijdag</i><br>
<br>
<i>En toch weten we dat die duisternis niet het laatste woord heeft.</i><br>
<i>De 'Stilte' van Paaszaterdag breekt open in het feest van de Verrijzenis.</i><br>
<i>God leeft, Jezus leeft...</i><br>
<i>Hij is met ons op een nieuwe, verrassende, wijze.</i><br>
<i>Hij is dichter bij ons dan we ooit kunnen vermoeden.</i><br>
<br>
<i>Pasen is Zijn nabijheid toelaten ...</i><br>
<i>misschien eerst aarzelend en dan elke dag een beetje meer.</i><br>
<i>Deze herwonnen verbondenheid in Jezus</i><br>
<i>wordt bron van nieuwe energie.</i><br>
<i>Hier wordt kracht geboren om door te gaan</i><br>
<i>met zij die ziek zijn,</i><br>
<i>met zij die op de vlucht zijn,</i><br>
<i>met zij die zich niet begrepen voelen,</i><br>
<i>met zij die eenzaam zijn,</i><br>
<i>met zij...</i><br>
<br>
<br>
<br>





#### DE EMMAÜSGANGERS
<br>
Volgens het Lucasevangelie waren twee van Jezus' volgelingen op weg van Jeruzalem naar het dorp Emmaüs. Verdrietig en wanhopig bespraken zij de dood van Jezus, hun leermeester. Hoe is dit toch kunnen gebeuren? Jezus, die zoveel goeds had gedaan. Als iemand de beloofde Messias zou zijn, dan toch Hij wel! Zij hadden nog zo gehoopt, dat Hij de bevrijding van Israël zou brengen. En in plaats daarvan hadden de leiders van hun volk Hem gedood. Drie dagen waren ze nog in Jeruzalem gebleven en geleefd tussen hoop en vrees. Even was er nog hoop, toen zij hoorden van de vrouwen die het lege graf hadden aangetroffen. Maar de mannen die er daarna heen gegaan waren, hadden Jezus niet aangetroffen.<br>
<br>
Al pratend kregen zij gezelschap en zij raakten met de vreemdeling in gesprek. Daar aangekomen nodigden zij Hem uit voor de maaltijd "Blijf bij ons, want het is al avond". Pas toen jezus het brood ging breken en het hun te eten gaf zoals bij het laatste avondmaal gingen hun ogen open en herkenden zij Hem. En dan beleefden zij het grote wonder, het is toch waar: HIJ LEEFT!<br>
<br>
Nadat zij de Heer herkend hadden konden zij niet langer thuis blijven; zij moesten weer op weg gaan om het aan anderen te vertellen. Hun leven was compleet veranderd; niet meer somber maar vol blijdschap omdat de Heer uit de dood is opgestaan en leeft. Hadden zij Hem niet uitgenodigd dan was de ontmoeting met de levende Heer aan hen voorbijgegaan en zaten zij nu nog in diepe rouw.<br>
<br>
Daarom de vraag aan ons persoonlijk: nodigen wij Hem uit op onze levensweg om bij ons binnen te komen en geven wij Hem een plaats aan onze tafel? Laten wij Hem ook herkennen in onze woorden en daden en gaan we ook op weg om als levende en vurige volgelingen van Hem te getuigen?<br>
<br>
<figure><img src="images/pb-una.jpg" alt=" De Emmaüsgangers - Caravaggio (1601) © National Gallery Londen" style="max-height: 500px; max-width: 500px;" /><figcaption> De Emmaüsgangers - Caravaggio (1601) © National Gallery Londen</figcaption></figure><br>
<br>
<br>
<br>





#### GROOT-GAVERE - ACTIE BROEDERLIJK DELEN
<br>
Vanuit de geloofsgemeenschap konden wij het mooie bedrag van 1134,96 EUR overmaken aan Broederlijk Delen ten voordele van hun project in Congo. Dank voor uw milde bijdrage want door samen te werken dragen we een steentje bij om de wereld te verbeteren.<br>
<br>
<br>
<br>





#### ERFGOEDDAG KERK DIKKELVENNE
<br>
<figure><img src="images/pb-de.jpg" alt=" Erfgoeddag Kerk Dikkelvenne © Kerkraad Sint-Petrus Dikkelvenne" style="max-height: 500px; max-width: 500px;" /><figcaption> Erfgoeddag Kerk Dikkelvenne © Kerkraad Sint-Petrus Dikkelvenne</figcaption></figure><br>
Het miraculeuze 16de-eeuwse beeld van onze Dikkelvense Heilige Christiana, in notenhout en moderne polychromie, werd recent deskundig gerestaureerd (mede met subsidie van Cultuurregio Leie).<br>
<br>
Nu is het unieke historische beeld eindelijk terug thuis. Op Erfgoeddag zondag <b>21 april</b> tussen 10.00 u. en 17.00 u. zet de kerkraad Sint-Petrus Dikkelvenne de kerkdeur wagenwijd. Je krijgt er een unieke inkijk in de lokale geschiedenis van het bronnendorp en het rijke erfgoed en het restauratieproject wordt in beeld gebracht.<br>
<br>
Uitzonderlijk worden de kerkschatten van Dikkelvenne tentoongesteld. Op het programma staan ook allerlei leuke activiteiten voor het hele gezin: prinsessen-kleurwedstrijd voor de kleinsten, schattentocht voor jong en oud. Tover jezelf om tot prins of prinses Christiana en krijg een prachtige foto. Toegang gratis.<br>
<br>
<br>
<br>


