---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We nemen in de kerk afscheid van:<br>
<br>
<i>Roger Dhertoge</i>, 87 j., echtg. Julienne Kint uit Nazareth<br>
<i>Yves Taelman</i>, 44 j., echtg. Caroline De Smul uit Nazareth<br>
<i>Paula Vanderstricht</i>, 83 j., wed. Alfred Petrens uit Gavere<br>
<i>Odette Piens</i>, 90 j., echtg. Georges De Rock uit Asper<br>
<br>
<br>
<br>





#### DOOPSEL
<br>
Hebben het doopselsacrament ontvangen:<br>
<br>
<br>
<i>Esmee Verdonck</i>, Eke<br>
<i>Jeanne Van De Vijver</i>, Semmerzake<br>
<i>Théodore Debouver</i>, Eke<br>
<i>Fil Martens</i>, Eke<br>
<i>Camille Saelens</i>, Deinze<br>
<br>
<br>
<br>





#### 21 APRIL - DAG VAN DE GOEDE HERDER
<br>
<figure><img src="images/pb-an.jpg" alt=" Goede herder © Kerknet" style="max-height: 500px; max-width: 500px;" /><figcaption> Goede herder © Kerknet</figcaption></figure><br>
<br>
Op de 4e zondag van Pasen staat de goede herder centraal in het evangelie. Wellicht om die reden is deze zondag ook roepingenzondag. Daarbij denken we wellicht aan priesters en kloosterlingen, en bidden we dat hun schaarse aantal opnieuw zou aangroeien met mannen en vrouwen die goede herders willen zijn voor hun medegelovigen. Maar we zijn fout als we denken dat alleen zij geroepen worden om goede herders te zijn, want allen worden wij geroepen om dat te zijn. We moeten daarvoor geen missionaris, priester, diaken of kloosterzuster zijn. Nee, we moeten gewoon goede herders zijn door behoedzaam te spreken en liefdevol te handelen in ons gezin, op ons werk, in onze omgeving, in onze geloofsgemeenschap. Dat lukt alleen als we liefdevol en vredevol met elkaar omgaan. Als we kunnen vergeven en vergeten. Als we willen helpen waar nood is. Als we leven naar dat ene gebod van Jezus: Bemin God bovenal en bemin uw naaste zoals uzelf.<br>
<br>
<br>
<br>





#### 21 APRIL - ROEPINGENZONDAG
<br>
<figure><img src="images/pb-roep.jpg" alt=" © Roepingenpastoraal Vlaanderen" style="max-height: 500px; max-width: 500px;" /><figcaption> © Roepingenpastoraal Vlaanderen</figcaption></figure><br>
<br>
Als gedoopte en als volk van God worden we voortdurend uitgenodigd tot gebed opdat iedere gedoopte haar of zijn roeping mag ontdekken.<br>
<br>
<b>Gebed</b><br>
<br>
<i>Heer Jezus,</i><br>
<i>Gij zijt de goede herder.</i><br>
<i>Gij komt naar ons toe</i><br>
<i>en roept ieder bij naam.</i><br>
<i>Gij wilt dat wij léven</i><br>
<i>en wel in overvloed.</i><br>
<i>Draag zorg voor de kudde die Gij weidt.</i><br>
<i>Open onze oren voor uw stem,</i><br>
<i>neem onze angst weg</i><br>
<i>om te antwoorden.</i><br>
<i>Verdiep het vertrouwen van jonge partners</i><br>
<i>om het met elkaar als gehuwden te wagen.</i><br>
<i>Geef ons religieuzen en godgewijden,</i><br>
<i>profeten voor vandaag.</i><br>
<i>Beziel allen die zich inzetten voor uw Kerk</i><br>
<i>met de vreugde van uw evangelie.</i><br>
<i>Schenk ons de priesters en diakens</i><br>
<i>die we nodig hebben.</i><br>
<i>Vervul hen met uw Geest van hoop en sterkte.</i><br>
<i>Beziel elk van ons</i><br>
<i>die uw naam als christen draagt.</i><br>
<i>Laat niet toe dat zorgen ons verlammen.</i><br>
<i>Roep uw Kerk naar buiten</i><br>
<i>zodat uw Woord van Liefde</i><br>
<i>in heel uw schepping wordt gehoord.</i><br>
(bisschop Lode Aerts)<br>
<br>
<br>
<br>





#### ERFGOEDDAG KERK DIKKELVENNE
<br>
<figure><img src="images/pb-de.jpg" alt=" Erfgoeddag Kerk Dikkelvenne © Kerkraad Sint-Petrus Dikkelvenne" style="max-height: 500px; max-width: 500px;" /><figcaption> Erfgoeddag Kerk Dikkelvenne © Kerkraad Sint-Petrus Dikkelvenne</figcaption></figure><br>
Het miraculeuze 16de-eeuwse beeld van onze Dikkelvense Heilige Christiana, in notenhout en moderne polychromie, werd recent deskundig gerestaureerd (mede met subsidie van Cultuurregio Leie).<br>
<br>
Nu is het unieke historische beeld eindelijk terug thuis. Op Erfgoeddag zondag <b>21 april</b> tussen 10.00 u. en 17.00 u. zet de kerkraad Sint-Petrus Dikkelvenne de kerkdeur wagenwijd. Je krijgt er een unieke inkijk in de lokale geschiedenis van het bronnendorp en het rijke erfgoed en het restauratieproject wordt in beeld gebracht.<br>
<br>
Uitzonderlijk worden de kerkschatten van Dikkelvenne tentoongesteld. Op het programma staan ook allerlei leuke activiteiten voor het hele gezin: prinsessen-kleurwedstrijd voor de kleinsten, schattentocht voor jong en oud. Tover jezelf om tot prins of prinses Christiana en krijg een prachtige foto. Toegang gratis.<br>
<br>
<br>
<br>





#### ASPER: OP BEDEVAART NAAR ONZE-LIEVE-VROUW VAN KERSELARE
<br>
Op zaterdag <b>4 mei</b> gaan wij op bedevaart naar Onze-Lieve-Vrouw van Kerselare.<br>
<br>
Om 6 uur wordt er verzameld aan de kerk van Asper voor wie de bedevaart te voet wil doen. De fietsers vertrekken omstreeks 07.15 u. De deelnemers die met de wagen komen, worden om 08.30 u. verwacht in de kapel van Kerselare, waar een eucharistieviering zal opgedragen worden.<br>
De offerkaars met het opschrift ASPER zal in naam van alle deelnemers en van hen die ze vertegenwoordigen ter plaatse aangestoken worden.<br>
<br>
Een collecte (juist voor de eucharistieviering) zal u toelaten uw steentje bij te dragen, zodat de kaars voor een deeltje ook uw offerkaars wordt.<br>
De terugweg kan gebeuren met auto's van de bedevaarders (afspreken doet u best zelf).<br>
<br>
De inrichter Beweging.net rekent op uw aanwezigheid.<br>
<br>
<br>
<br>





#### PAASRECEPTIE AMICORUM
<br>
<figure><img src="images/pb-us1.jpg" alt=" Paasreceptie amicorum (2) © Guy Claus" style="max-height: 500px; max-width: 500px;" /><figcaption> Paasreceptie amicorum (2) © Guy Claus</figcaption></figure><br>
<figure><img src="images/pb-us2.jpg" alt=" Paasreceptie amicorum (3) © Guy Claus" style="max-height: 500px; max-width: 500px;" /><figcaption> Paasreceptie amicorum (3) © Guy Claus</figcaption></figure><br>
<figure><img src="images/pb-us3.jpg" alt=" Paasreceptie amicorum (3) © Guy Claus" style="max-height: 500px; max-width: 500px;" /><figcaption> Paasreceptie amicorum (3) © Guy Claus</figcaption></figure><br>
<br>
<br>
<br>


