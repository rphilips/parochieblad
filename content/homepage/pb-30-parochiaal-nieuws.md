---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### DOOPSEL
<br>
Hebben het doopselsacrament ontvangen:<br>
<br>
<i>Mila Rita Vermeulen</i><br>
<i>Noor Geens</i><br>
<i>Cyriel en Oscar De Jaeger</i><br>
<br>
<br>
<br>





#### VORMSELCATECHESE PAROCHIE O.L.V. GEBOORTE NAZARETH
<br>
<b>Inschrijving voor het vormsel in 2025.</b><br>
<br>
Graag nodigen wij de ouders uit naar het inschrijfmoment op donderdag <b>12 september 2024</b> om 19.30 u. in de kerk te Nazareth.<br>
<br>
Op deze avond zal u meer uitleg krijgen over onze manier van werken en de planning. U kan uw kind dan ook, desgewenst, inschrijven.<br>
<br>
Voorwaarden voor het vormsel in 2025 zijn, geboren in 2013 en gedoopt zijn. Wonend op het grondgebied van de parochie Nazareth, of de lessen volgen in één van de drie lagere scholen op onze parochie.<br>
<br>
Verdere vragen en/of info voor inschrijving van je dochter/zoon, kan je bekomen via email naar {{<icon class="fa fa-envelope">}}&nbsp;<a href="catechese.nazareth@gmail.com">catechese.nazareth@gmail.com</a><br>
<br>
Of neem gerust contact met de vormselploeg:<br>
<br>
Ann De Vuyst - Gsm. {{<icon class="fa fa-phone">}}&nbsp;<a href="tel:0470388649">0470 38 86 49</a><br>
<br>
Francine De Geyter - Gsm. {{<icon class="fa fa-phone">}}&nbsp;<a href="tel:0476826093">0476 82 60 93</a><br>
<br>
<br>
<br>





#### VORMSELCATECHESE ST.AMANDUS - EKE
<br>
<figure><img src="images/pb-an.jpg" alt=" Vormsel... JA OF NEE? © Hilde Vanmeirhaeghe" style="max-height: 500px; max-width: 500px;" /><figcaption> Vormsel... JA OF NEE? © Hilde Vanmeirhaeghe</figcaption></figure><br>
<br>
<b>Wil je in 2025 je vormsel doen?</b><br>
<br>
Wil je het vormseltraject volgen op de Sint Amandus parochie in Eke?<br>
Het sacrament van het vormsel is een belangrijk gebeuren in je leven.<br>
Praat erover met je ouders. Beslis mee en kies er zelf voor.<br>
Het vormsel is 'geen verplichting' maar een vrije keuze die je maakt .<br>
Hier staan enkele vraagjes die je misschien kunnen helpen om te kiezen:<br>
<br>
Vormsel... JA OF NEE?<br>
Ben je gedoopt in de kerk?<br>
Volg je op school katholieke godsdienst?<br>
Wil je groeien in geloof?<br>
Ben je bereid om naar de catechese te komen en naar de eucharistie?<br>
Heb je JA geantwoord op deze vraagjes?<br>
<br>
Op de contactavond krijg je dan meer uitleg over het programma en de kans om je in te schrijven. Deze gaat door op<br>
op woensdag <b>4 september 2024</b><br>
om 18.30 u. in de Sint Amandus kerk in Eke.<br>
<br>
Meer info en je aanmelden via:<br>
De verantwoordelijke vormselcatechese Vanmeirhaeghe Hilde:<br>
gsm nr. {{<icon class="fa fa-phone">}}&nbsp;<a href="tel:0497856710">0497 85 67 10</a> of via mail {{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a><br>
<br>
<br>
<br>





#### SINT MARTINUS OMMEGANG TE ASPER
<br>
<figure><img src="images/pb-ter.jpg" alt=" Sint-Martinusbedevaartommegang © Beschermcomité Sint-Martinusbedevaartommegang Asper" style="max-height: 500px; max-width: 500px;" /><figcaption> Sint-Martinusbedevaartommegang © Beschermcomité Sint-Martinusbedevaartommegang Asper</figcaption></figure><br>
<br>
Op <b>6 & 7 juli</b> vieren wij Sint-Martinus, patroon van de parochie Asper<br>
<br>
Op <b>6 juli 2024</b> om 07.00 u. vertrekt de eeuwenoude Sint-Martinusbedevaartommegang<br>
aan de kerk van Asper . In de volksmond wordt dit de grote ommegang genoemd.<br>
We stappen zo'n  5 km langs de grensstraten van Asper om rond 08.00 u. de Sint-Martinuskapel<br>
in de Pontweg  (Stationswijk)  te bereiken. Zie je op tegen een stevige ochtendwandeling?<br>
Dan kan je  aansluiten bij de bedevaartsmis  Na de mis trakteren we met een koek en een drankje.  Rond 09.00 u. keren we via de  Bernstraat terug naar de kerk van Asper (5 km) om  rond 10.00 u. de bedevaart af te sluiten.<br>
<br>
Kom ook op zondag <b>7 juli</b> rond 16.00 u. in de dorpskern en vooral aan de kerk om de kermissfeer op te snuiven. Maak de passage en de zegening van paarden, ruiters en koetsen mee ter gelegenheid van de Feestommegang van Sint-Martinus!<br>
<br>
<br>
<br>





#### 19 JUNI 2024 - DEKENALE ZOMERAVOND OP HET DOMEIN BORGWAL IN VURSTE
<br>
<figure><img src="images/pb-tui.jpg" alt=" Domein Borgwal © F. Neirinck" style="max-height: 500px; max-width: 500px;" /><figcaption> Domein Borgwal © F. Neirinck</figcaption></figure><br>
<br>
Het dekenaat Deinze telt vijf parochies : Deinze, Aalter, Zulte, Gavere-Eke-Nazareth en De Pinte-Latem. Afgevaardigden uit de parochieploegen van deze 5 parochies vormen samen de dekenale ploeg, die o.l.v. de deken het beleid voor het dekenaat uitstippelt.<br>
<br>
Op het einde van elk werkjaar komen alle parochieploegleden van de 5 parochies samen op een ontspannende dekenale zomeravond, volgens een beurtrol in één van de 5 parochies. Een uitstekende gelegenheid voor een leerrijk bezoek aan een bezienswaardigheid, een gezamenlijk gebedsmoment en een uitgebreid ontmoetingsmoment, waarbij de parochieploegleden bij een hapje en een drankje elkaar beter leren kennen.<br>
<br>
Dit jaar was het op woensdag <b>19 juni</b> de beurt aan de parochie in Gavere-Eke-Nazareth. De ongeveer 40 parochieploegleden werden er uitgenodigd voor een bezoek aan het prachtige domein "De Borgwal" in Vurste. Alle info over deze unieke plek vindt u op de website : {{<icon class="fa fa-external-link">}}&nbsp;<a href="https://www.ebergiste.be/contact/hoofdlocatie-borgwal/" taeget=_blank>https://www.ebergiste.be/contact/hoofdlocatie-borgwal/</a><br>
<br>
<figure><img src="images/pb-edo.jpg" alt=" Gids Domein Borgwal © F. Neirinck" style="max-height: 500px; max-width: 500px;" /><figcaption> Gids Domein Borgwal © F. Neirinck</figcaption></figure><br>
<br>
Het was een (tot dan zeldzame) mooie zomeravond toen de gids onze groep op sleeptouw nam voor een uitgebreide en boeiende rondleiding in het 18 ha grote domein. Voor de meesten was het een echte openbaring om kennis te maken met het prachtig stuk natuur rond het Kasteel Borgwal.<br>
<br>
<figure><img src="images/pb-sed.jpg" alt=" Gebedsmoment © F. Neirinck" style="max-height: 500px; max-width: 500px;" /><figcaption> Gebedsmoment © F. Neirinck</figcaption></figure><br>
<br>
Midden die indrukwekkend mooie natuur had de parochieploeg van de parochie in Gavere-Eke-Nazareth gezorgd voor een inspirerende gebedsdienst.<br>
<br>
<figure><img src="images/pb-neo.jpg" alt=" Toespraak pastoor Piet © F. Neirinck" style="max-height: 500px; max-width: 500px;" /><figcaption> Toespraak pastoor Piet © F. Neirinck</figcaption></figure><br>
<br>
Na de verkwikkende tocht door het domein was het tijd voor het ruime ontmoetingsmoment, dat ingezet werd door een mooi dankwoord van pastoor Piet Herregodts (Parochie in De Pinte-Latem) aan het adres van Rudy Van Acker, die als deken van het dekenaat Deinze opgevolgd wordt door Patrick Derde.<br>
<br>
En Patrick schonk Rudy in naam van de Parochie in Aalter een dekentje.<br>
<br>
<figure><img src="images/pb-sui.jpg" alt=" Dekentje cadeau Aalter © F. Neirinck" style="max-height: 500px; max-width: 500px;" /><figcaption> Dekentje cadeau Aalter © F. Neirinck</figcaption></figure><br>
<br>
Maar ook de andere vier parochies lieten zich niet onbetuigd en overstelpten Rudy met heerlijke geschenkjes, zoals hier op de foto chocolade uit Zulte.<br>
<br>
<figure><img src="images/pb-cur.jpg" alt=" Cadeaus van alle parochies © F. Neirinck" style="max-height: 500px; max-width: 500px;" /><figcaption> Cadeaus van alle parochies © F. Neirinck</figcaption></figure><br>
<br>
Op deze manier werd het dekenaal werkjaar besloten, met de wens voor een deugddoende vakantie en daarna opnieuw iedereen met nieuw enthousiasme aan de slag, elk op zijn of haar plaats in ons dekenaat Deinze.<br>
Verslag: F. Neirinck<br>
<br>
<br>
<br>





#### VIERING OP HET CHRISTIANA-DOMEIN DIKKELVENNE
<br>
<figure><img src="images/pb-duo1.jpg" alt=" Christiana-viering © Chris JungBluth" style="max-height: 500px; max-width: 500px;" /><figcaption> Christiana-viering © Chris JungBluth</figcaption></figure><br>
<figure><img src="images/pb-duo2.jpg" alt=" Christiana-viering © Chris JungBluth" style="max-height: 500px; max-width: 500px;" /><figcaption> Christiana-viering © Chris JungBluth</figcaption></figure><br>
<br>
Naar jaarlijkse gewoonte is er op zondag <b>28 juli</b> om 15.00 u. de Christiana-viering in open lucht op het Christiana-domein te Dikkelvenne. De viering wordt muzikaal omlijst door Conny en Saskia van Klanklichaam. Dit jaar gedenken we bij deze FERM troostplek in het bijzonder de overledenen van het voorbije jaar, FERMleden en diaken Paul Geerinck.<br>
Iedereen van harte welkom om mee te vieren.<br>
<br>
Weetje : Vanaf april tot oktober wordt de kapel op de eerste zondag van de maand van 14.00 u. tot 17.00 u. opengesteld voor het publiek, met vrijwillige gidsen Frank Roegiest en Paul Deprez. Daarbuiten gebeuren ook gidsbeurten en begeleide wandelingen voor school, en voor belangstellenden en groepen.<br>
<br>
<br>
<br>





#### EKE-LANDUIT: UITNODIGING JAARLIJKSE OPENLUCHTVIERING
<br>
<figure><img src="images/pb-de.jpg" alt=" Jaarlijkse openluchtviering te Eke-Landuit © Feestcomité Eke-Landuit" style="max-height: 500px; max-width: 500px;" /><figcaption> Jaarlijkse openluchtviering te Eke-Landuit © Feestcomité Eke-Landuit</figcaption></figure><br>
<br>
Kapel St.-Anna Landuitstraat Eke<br>
<br>
Hartelijk welkom op de jaarlijkse eucharistieviering op zondag <b>28 juli 2024</b> om 18 uur ter gelegenheid van de kermis in de wijk.<br>
<br>
We herdenken onze doden. De viering wordt opgeluisterd door het Seeveringakoor.<br>
<br>
Er is zitgelegenheid voor iedereen.<br>
<br>
Wie aanwezig is, helpt deze mooie traditie in ere houden.<br>
<br>
Tot dan,<br>
<br>
Het Feestcomite<br>
<br>
<br>
<br>





#### VAKANTIEREGELING DRUKPERS HALEWIJN
<br>
<figure><img src="images/pb-hos.jpg" alt=" Vakantie © het Nieuwsblad" style="max-height: 500px; max-width: 500px;" /><figcaption> Vakantie © het Nieuwsblad</figcaption></figure><br>
<br>
!!!! Nummer 26 dat u nu in handen heeft bevat de intenties en de mededelingen van <b>27 juni</b> tot en met <b>21 juli</b>.<br>
<br>
!!! Nummer 27 en 28 verschijnen niet<br>
<br>
!!! Nummer 29 verschijnt op <b>17 juli 2024</b><br>
bevat de intenties en mededelingen tot en met <b>9 augustus 2024</b><br>
<br>
!!! Nummer 30 en 31 verschijnen niet<br>
<br>
!!! Nummer 32- verschijningsdatum <b>7 augustus</b> terug volgens de gewone regeling<br>
<br>
<br>
<br>





#### IN DE OMHALING IN GAVERE: DRIE PAASEITJES...
<br>
<figure><img src="images/pb-ne.jpg" alt=" Omhaling Gavere © Guy Claus" style="max-height: 500px; max-width: 500px;" /><figcaption> Omhaling Gavere © Guy Claus</figcaption></figure><br>
<br>
<br>
<br>





#### HET IS WEER VAKANTIETIJD!
<br>
<figure><img src="images/pb-via.jpg" alt=" Fijne vakantie © Kerknet" style="max-height: 500px; max-width: 500px;" /><figcaption> Fijne vakantie © Kerknet</figcaption></figure><br>
<br>
Juli en augustus, DE vakantiemaanden bij uitstek. Zeker voor mensen met schoolplichtige kinderen. De spanning rond examenuitslagen is geluwd. Voor de enen is alles goed afgelopen, voor anderen wacht er nog wat werk met vakantieopdrachten of herkansingen. Ook volwassenen hebben toegeleefd naar het moment. Sommigen dromen er van uren op het strand te kunnen liggen of van het verkennen van onbekende streken. Of wordt de vakantieperiode dan toch maar gebruikt om de noodzakelijke werken aan huis en tuin eindelijk uit te voeren?<br>
<br>
Zijn er in het evangelie ook sporen te vinden dat Jezus op vakantie ging? Vond Hij dat zijn volgelingen ook op vakantie moesten gaan of was Hij er misschien wel helemaal tegen? Inderdaad, Jezus heeft niet letterlijk gesproken over het wel of niet op vakantie gaan. Wat niet verwonderlijk was. Het woord zelf bestond nog niet. In het evangelie volgens Marcus (6,30-32) beschrijft de evangelist dat de apostelen na een zending terug bij Jezus komen en dat ze Hem alles vertellen wat ze gedaan hadden en hoe ze onderricht gegeven hadden. Waarop Jezus antwoordde: "Ga nu maar naar een eenzame plaats om alleen te zijn en wat uit te rusten". De houding van Jezus wijst er op dat Hij zeer goed beseft dat na een ernstige inspanning ook recuperatie moet volgen. Als we het evangelieverhaal verder lezen zien we dat er van die rust ditmaal niet veel in huis komt. Vele mensen die Jezus en zijn apostelen gehoord hadden bleven hen volgen. Ze wisten waar ze gingen uitrusten met als gevolg dat de berghelling al vol met volk zat toen zij er aan kwamen . Tweeduizend jaar geleden waren er geen "broodjeszaken". De mensen echter hadden honger. En daar deed, volgens Marcus, Jezus zijn eerste broodvermenigvuldiging. Mensen die toen, te voet, op weg gingen hadden dikwijls mondvoorraad bij. Zou het kunnen zijn dat Jezus de mensen zo ver heeft gekregen dat wie brood bij had het deelde met de anderen? Uit het verslag van Marcus blijkt duidelijk dat Jezus heel goed beseft hoe belangrijk het is om je in het leven helemaal in te zetten, te werken, het beste van jezelf te geven (thuis, in familie, in je beroep, in vrijwilligerswerk en noem maar op) maar ook regelmatig jezelf rust te gunnen. Zonder rust, zonder voldoende eten en drinken begeef je het vroeg of laat. Het is geen toeval dat er in onze hectische wereld van vandaag zoveel gesproken en geschreven wordt over "burn-out" en "depressie". Machines draaien vierentwintig uur per dag, 365 dagen per jaar, maar mensen zijn geen machines. Zondagsrust is een begrip dat de wereld uit moet. Een zondag moet ook geld op brengen. Ja, zonder geld kan een mens niet leven, maar met alleen maar geld ook niet. En dan zijn er mensen die er onder door gaan. Hun lichaam en geest zijn zo vermoeid dat ze niet zien dat de stoplichten op rood staan. En op een dag zitten ze dan vast. Elke mens is het aan zichzelf en aan de wereld verplicht om voldoende te rusten en zorg te dragen voor zijn lichaam. Vanuit die momenten kan je er dan weer ten volle tegenaan gaan.<br>
En zo blijkt het nog maar eens dat de boodschap van het evangelie nog bijlange niet ouderwets en voorbijgestreefd is. Ook al wilden de Heer en zijn apostelen zeker die boodschap uitdragen naar de ganse wereld, toch gunden ze zichzelf wel op tijd wat rust. Bij het op vakantie gaan denken velen meestal aan op reis gaan en weg gaan, en dat kan het ook zijn maar zo hoeft het ook niet te zijn. Ga eens weg uit de drukte van iedere dag en kijk ook eens waar je mee bezig bent. Loskomen uit vast geroeste gewoonten kan al wonderen doen.<br>
<br>
Op een beetje afstand van de drukte kun je ook inzien wat echt belangrijk is. Een echt zalige vakantie is het als je zelf voelt dat je naar de wortels van het leven hebt gekeken, dat je een beter mens bent geworden zodat je vanuit die rust, stilte en bezinning weer verder kan.<br>
<br>
<b>VAKANTIE... TIJD OM MENS TE ZIJN</b><br>
<br>
<i>Mens, neem even de tijd,</i><br>
<i>heel even maar,</i><br>
<i>om je naaste te zien,</i><br>
<i>om hem of haar te ontmoeten</i><br>
<i>op je levensweg,</i><br>
<i>om in stilte</i><br>
<i>Gods schepping te bewonderen,</i><br>
<i>om te genieten,</i><br>
<i>om dankbaar te zijn,</i><br>
<i>om te denken</i><br>
<i>dat elke nieuwe dag</i><br>
<i>een gave uit Gods hand is.</i><br>
<br>
<i>Mens, neem even de tijd,</i><br>
<i>heel even maar,</i><br>
<i>om te kijken</i><br>
<i>waar je kunt helpen.</i><br>
<i>En neem ook de tijd</i><br>
<i>om gelukkig te zijn met elkaar,</i><br>
<i>door uit jezelf te treden</i><br>
<i>en ruimte te geven aan een ander.</i><br>
<br>
<br>
<br>


