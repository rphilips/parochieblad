---
title: "Parochiaal nieuws"
header_menu_title: "Parochie"
navigation_menu_title: "Parochie"
weight: 1002
header_menu: true
---

![Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Aimé De Sloover</i>, 85 j., wed. Edith Van Hoorde, WZC de Lichtervelde<br>
<br>
<br>
<br>





#### HERABONNERING KERK & LEVEN - SAMEN OP WEG
<br>
<figure><img src="images/pb-saweg.jpg" alt=" Samen op weg © Halewijn" style="max-height: 500px; max-width: 500px;" /><figcaption> Samen op weg © Halewijn</figcaption></figure><br>
<br>
Begin dit jaar verscheen Kerk & Leven in een opgefrist kleedje, met ook inhoudelijke vernieuwingen. Met onze redacties blijven we vanop verschillende niveaus - lokaal en nationaal - als één team samen op weg gaan om u wekelijks te inspireren, te informeren en te verbinden met nieuws uit Kerk en samenleving.<br>
<br>
We doen dit op vertrouwde, stevig gefundeerde wegen maar durven daarbij ook nieuwe paden te betreden. Dit om week na week waardevolle informatie te kunnen brengen over alles wat rondom ons gebeurt, van de eigen parochie tot de grote wereldkerk.<br>
<br>
Mogen we ook in het komende jaar samen met u als lezer op weg, trouw aan de boodschap en de weg die Hij ons heeft getoond?<br>
<br>
Ool de uitgeverswereld ontsnapt niet aan de langdurige en torenhoge inflatie. De sterk gestegen energie- en grondstofprijzen (waaronder die van papier en inkt), de alsmaar hogere distributieprijzen en de loonindexering moet Halewijn helaas maar onvermijdelijk doorrekenen in de abonnementstarieven.<br>
We beseffen dat de prijsstijging dit jaar meer dan gemiddeld is ten opzichte van de voorgaande jaren. Met de nieuwe tarieven voor een jaarabonnement kunnen we wekelijks een kwaliteitsvol blad in de brievenbus bezorgen.<br>
<br>
<b>De aangepaste tarieven (inclusief postverzending in België) voor 2024 zijn: 67 EUR voor een gewoon abonnement en vanaf 69 EUR voor een steunabonnement.</b><br>
<br>
In de tweede helft van oktober gaan de vrijwilligers van Nazareth en Eke opnieuw op pad. Bij de abonnees van groot-Gavere zullen de herabonneringsbrieven net zoals de voorgaande jaren in diezelfde periode in hun bus vallen.<br>
<br>
Mogen wij nogmaals aandringen om steeds de gestructureerde mededeling te gebruiken bij betalingen. Als lokale medewerker weten wij aan de hand van deze gestructureerde mededeling feilloos voor welk abonnement een ontvangen betaling bedoeld is (zelfs indien de betaling gedaan werd door iemand anders dan de abonnee zelf). Met dank om hiermee rekening te houden.<br>
<br>
<br>
<br>





#### OKTOBER - ROZENKRANSMAAND
<br>
<figure><img src="images/pb-wili.jpg" alt=" Glasraam De Rozenkrans Sint-Willibrorduskerk (Merksplas) © Wikimedia Commons" style="max-height: 500px; max-width: 500px;" /><figcaption> Glasraam De Rozenkrans Sint-Willibrorduskerk (Merksplas) © Wikimedia Commons</figcaption></figure><br>
<br>
In onze Rooms-Katholieke Kerk is de maand oktober gewijd aan de Rozenkrans. De keuze van deze maand hangt samen met het feest van O.-L.-V. van de Rozenkrans dat sinds de 16e eeuw op <b>7 oktober</b> gevierd wordt.<br>
<br>
De rozenkrans dankt haar naam, volgens de katholieke overlevering, aan een openbaring van Maria zelf: iedere keer dat een 'wees gegroet' wordt gebeden, schenkt men haar een mooie roos.<br>
<br>
Tijdens het rozenkransgebed gedenkt men de geloofsmysteries: de 'blijde', de ' droevige ' en de ' glorievolle' mysteries . Bij elkaar geven zij een samenvatting van het evangelie.<br>
<br>
Maria speelt een belangrijke rol in deze devotie. Maria wordt gezien als iemand die tot de wereld van mensen behoort maar die tegelijkertijd ook tot de wereld van God behoort.<br>
<br>
<br>
<br>





#### OKTOBERCAMPAGNE MISSIO - THEMA "DEEL JE VREUGDE"
<br>
<figure><img src="images/pb-missio.jpg" alt=" Missio © Chantal Leterme" style="max-height: 500px; max-width: 500px;" /><figcaption> Missio © Chantal Leterme</figcaption></figure><br>
<br>
Oktober is in de hele katholieke kerk de actiemaand van Missio. Dit jaar staat Kameroen in de schijnwerpers. Centraal staat natuurlijk altijd de verkondiging en beleving van het evangelie. Dit mondt uit in een wereldwijd netwerk van solidariteit.<br>
<br>
<b>'Deel je vreugde'</b> is het motto voor deze missiemaand. Geïnspireerd door het verhaal van de Emmaüsgangers (Lucas 24, 18-35) herinnert dit motto aan de vreugde die de twee mannen ervoeren toen ze de Verrezen Heer herkenden tijdens het breken van het brood. Door deze ontmoeting veranderde hun teleurstelling in vreugde om Jezus te gaan verkondigen. Missionarissen van vreugde, dat zijn de getuigen die onze gebroken wereld nodig heeft.<br>
In de maand oktober komen katholieke gemeenschappen in actie om de missie van de Kerk in arme gebieden te ondersteunen. Deze solidariteit uit zich niet alleen in materiële hulp, maar ook in gebed. Moge de missiemaand ons helpen deze vreugde van het geloven te herontdekken en te delen.<br>
<br>
<b>Kameroen</b><br>
<b>Een land met potentieel, maar met harde tijden voor de Kerk</b><br>
<br>
Kameroen leeft voornamelijk van de landbouw. Het exporteert o.m. koffie, cacao, ananas, katoen, olie, aluminium en hout. Tot het land geteisterd werd door terreur konden de meeste boeren op het platteland voorzien in de behoeften van hun eigen gezin of familie. Vijf opeenvolgende bedreigingen zorgden voor een ommezwaai: terreur, conflicten met buurlanden, burgeroorlog in de Centraal Afrikaanse Republiek, Covid19 en de gevolgen van de oorlog tussen Oekraïne en Rusland.<br>
<br>
Ook de Kerk heeft het moeilijker omdat er minder giften gegeven worden. Onder het terreurbewind hebben de priesters in de stedelijke omgeving en op het platteland het moeilijk om hun werk te doen. Gewapende groepen en bendes maken de wegen en paden te gevaarlijk om te reizen. Materiële hulp is nodig voor de vorming van priesters en leken, voor de verspreiding van het geloof in gebieden waar het onrustig en onveilig is en voor de opvang van kinderen die slachtoffer zijn van het geweld en de politiek-economische crisis.<br>
<br>
De <b>jaarlijke omhaling</b> voor het project is in het weekend van <b>21-22 oktober</b>. Uw gift heeft een ongelooflijk positief effect omdat ze daar wordt geïnvesteerd waar de nood het hoogst is. Dank u dat u zich aansluit bij de gelovigen uit de hele wereld die door hun donaties helpen hoop en een betere toekomst te bieden.<br>
U kan ook storten op het rekeningnummer van Missio <b>{{<icon class="fa fa-piggy-bank">}}&nbsp;BE19 0000 0421 1012</b><br>
<br>
<b>Gebed</b><br>
<br>
<i>God, onze Vader,</i><br>
<i>uw Zoon heeft ons zijn missie toevertrouwd.</i><br>
<i>Kijk naar ons.</i><br>
<i>We zijn als de Emmaüsgangers: </i><br>
<i>mannen en vrouwen</i><br>
<i>die het soms moeilijk hebben,</i><br>
<i>mensen met twijfels, met moeilijke dagen.</i><br>
<i>Onze zorgen en onze vreugde vertrouwen we U toe.</i><br>
<i>Ga met ons mee op de weg van het leven.</i><br>
<i>Luister naar onze zorgen, onze vreugde.</i><br>
<i>Open ons hart voor uw Woord,</i><br>
<i>doe ook ons hart branden.</i><br>
<i>Kom aan onze tafel zitten,</i><br>
<i>open onze ogen om U te herkennen</i><br>
<i>in het breken van het brood</i><br>
<i>en in het delen van ons leven.</i><br>
<i>Vol vreugde zullen we dan opstaan</i><br>
<i>om uw liefde aan onze wereld te openbaren. Amen.</i><br>
<br>
Théogène Havugimana<br>
<br>
<br>
<br>





#### OMHALING NAZARETHSE MISSIONARISSEN
<br>
De omhaling van zondag <b>17 september 2023</b> ten voordelen van onze voormalige Nazarethse missionarissen, bracht slechts 38,23 EUR op.<br>
<br>
Vanuit de parochiekas wordt dit bedrag aangevuld, waarvoor dank. Daardoor gaat er 50 EUR naar het missiewerk van de orde van Zr Frieda Schaubroeck. En nog eens 50 EUR wordt overgemaakt voor het missiewerk van de orde van Zr Veerle Ghequière.<br>
<br>
Parochianen die het missiewerk van deze beide Zusters willen steunen, mogen ook rechtstreeks een gift overmaken.<br>
<br>
Voor Zuster Frieda kan dit op rekeningnummer <b>{{<icon class="fa fa-piggy-bank">}}&nbsp;BE52 0014 1459 0709</b> op naam van 'VZW Zr Bernardinnen - Afrikaanse Provincies BROV'.<br>
<br>
Voor Zuster Veerle kan dit op rekeningnummer <b>{{<icon class="fa fa-piggy-bank">}}&nbsp;BE51 4460 2508 6162</b> op naam van 'Zusters Kindsheid Jesu'.<br>
<br>
<br>
<br>





#### NAZARETH: BEDEVAART NAAR SCHERPENHEUVEL
<br>
<figure><img src="images/pb-scherp.jpg" alt=" Scherpenheuvel © Kerknet" style="max-height: 500px; max-width: 500px;" /><figcaption> Scherpenheuvel © Kerknet</figcaption></figure><br>
<figure><img src="images/pb-terlinden.jpg" alt=" Onze nieuwe Aartsbisschop Luc Terlinden © Kerknet" style="max-height: 500px; max-width: 500px;" /><figcaption> Onze nieuwe Aartsbisschop Luc Terlinden © Kerknet</figcaption></figure><br>
<br>
Naar jaarlijkse gewoonte gaan wij de eerste zondag van november op bedevaart naar de Onze-Lieve-Vrouw van Scherpenheuvel. Dit jaar is dit op zondag <b>5 november 2023</b>.<br>
<br>
We vertrekken bij Nazarethcars, Steenweg Deinze 146 om 6.45 uur, aan Eine (Station) rond 07.00 u., aan de kerk van Gavere rond 07.15 u., Kerk Eke om 07.25 u., Gemeentehuis Nazareth 07.35 u., en op het plein aan de St-Pauluskerk te Petegem-Deinze om 07.50 u. (de uren en opstapplaatsen kunnen eventueel nog wijzigen naargelang de inschrijvingen)<br>
<br>
Rond 09.30 u. zijn we in Scherpenheuvel voor een grote jaarmarkt rond de Basiliek en bijhorende straten. Om 10.00 uur is er plechtige Hoogmis ter gelegenheid van de kaarsjesprocessie. Ons warm middagmaal gebruiken we in Scherpenheuvel en om 15.00 u. wordt het lof gezongen in de Onze-Lieve-Vrouwebasiliek. Nadien is er kaarsjesprocessie waarin nog steeds het beeld van Onze-Lieve-Vrouw van Scherpenheuvel wordt meegedragen. Deze processie gaat door het park en de straten rond de kerk, opnieuw naar de Basiliek met als afsluiter de gezongen Vespers. De kaarsjesprocessie vormt het einde van het bedevaartseizoen in Scherpenheuvel: "SCHERPENHEUVEL WAAR DE HEMEL DE AARDE RAAKT!!"<br>
<br>
Bij al deze vieringen is onze nieuwe Aartsbisschop Luc Terlinden de voorganger.<br>
<br>
De prijs voor deze dag bedraagt 59 EUR per persoon. (inbegrepen autobus, fooi chauffeur, warm middagmaal met soep, hoofdgerecht en dessert met water op tafel (andere dranken niet inbegrepen), teksten bedevaart).<br>
Je kan dit storten als bewijs van inschrijving op rekeningnr. <b>{{<icon class="fa fa-piggy-bank">}}&nbsp;BE34 7374 2122 7290</b> met vermelding bedevaart Scherpenheuvel.<br>
Voor alle informatie en inschrijvingen kan je terecht bij: Marc Perseyn - 09/385 57 31 - 0475/61 20 62.<br>
<br>
<br>
<br>





#### WZC MARIAHUIS GAVERE - DE OUDEREN, EEN ANDERE BLIK
<br>
<figure><img src="images/pb-gevende.jpg" alt=" Gevende handen © Mijn gezondheidsgids" style="max-height: 500px; max-width: 500px;" /><figcaption> Gevende handen © Mijn gezondheidsgids</figcaption></figure><br>
<br>
Een woon- en zorgcentrum (WZC) is meer dan een huis waar gestreefd wordt naar optimale zorgverlening. Het is ook een plaats waar lief en leed gedeeld wordt. De pastorale werkgroep binnenin het WZC bouwt mee aan een warme en open sfeer vanuit een christelijke traditie.<br>
<br>
Het pastoraal team van het woonzorgcentrum Mariahuis te Gavere bestaat uit een vijftiental mensen: de aalmoezenier, de pastorale werkster (Lucia), medewerkers, een bewoonster (92 jaar) en een aantal vrijwilligers (waaronder Rita en Conny). Rita komt op bezoek bij bewoners en helpt bij de liturgie en de communiebedeling. Conny ondersteunt de liturgie en heeft daarnaast ook nog logistieke taken op een afdeling.<br>
<br>
Iedere vrijdag verzorgt de aalmoezenier de eucharistie. Veel bewoners staan er echt op om naar de viering te komen. De aalmoezenier is graag gezien. Hij spreekt echt tot de mensen en voor en na de eucharistie steekt hij een handje toe bij het vervoer naar de kamers en slaat hij een praatje met de mensen. Ook de communiebedeling op de kamers voor de bewoners die niet naar de mis kunnen komen, mag niet ontbreken. Mensen zitten er echt op te wachten.<br>
<br>
Het rusthuis is een kleine wereld op zich. Net als in de buitenwereld heb je hier alle types van mensen: gemakkelijke en moeilijke. Maar toch is er ook een verschil met de buitenwereld: de mensen die binnenkomen in het rustoord zijn nog opgevoed in een kerkelijke wereld. Een groot deel van hun leven was het religieuze in de maatschappij belangrijk. Terwijl de Kerk in het algemeen aan belang inboet, krijgt voor veel mensen op latere leeftijd het religieuze weer een prominente plaats in het leven. Ze beseffen dat ze in het laatste stadium van hun leven zijn en naarmate ze lichamelijk achteruit gaan, ze fysiek tot steeds minder in staat zijn en veel tijd hebben om na te denken, wordt het geestelijke weer belangrijk. Ze brengen dit binnen in het rustoord. Ze hebben de connectie met het religieuze leven nog niet verloren en in veel kamers prijken kruisbeelden, Mariabeeldjes of andere heiligenbeelden. Soms heeft het personeel heeft deze voeling met het kerkelijke en spirituele leven verloren, maar toont altijd respect voor de overtuiging van de bejaarden. Het Mariahuis is een katholiek rustoord en de pastorale werking sluit naadloos aan bij de rest van de werking. De directie zorgt er voor dat er veel ruimte is voor de pastoraal.<br>
<br>
De bewoners vinden de weg naar de kleine gebedsruimte naast het onthaal. Er worden regelmatig kaarsjes ontstoken. De gedachtenis aan de overledenen wordt er in ere gehouden.<br>
<br>
Jaarlijks is er een bedevaart naar Oostakker, maar dit jaar viel die in duigen door een uitbraak van buikgriep. Heel jammer, maar dergelijke onverwachte gebeurtenissen komen nu eenmaal voor in een huis waar lichamelijk kwetsbare mensen dicht bij elkaar leven. Om deze tegenslag te ondervangen heeft het pastorale team eind augustus de kapellekestocht langs Gaverse Mariakapellen georganiseerd en dat er ruime belangstelling was kon u in een vorig nummer lezen.<br>
<br>
Medewerkers en vrijwilligers zijn vaak onder de indruk van de aftakeling van de bewoners en al de miserie die mensen meemaakten en nog meemaken, jammer genoeg soms te wijten aan ruzies in families. Er is eenzaamheid en soms onbegrip voor hun overtuigingen bij familie. Ziektes, ziekenhuisopnames, overlijdens komen hier veel meer voor dan elders.<br>
<br>
En toch vinden we dat het hier zeker niet allemaal kommer en kwel is. Het contact met de ouderen is zo deugddoend. Je krijgt er zoveel voor terug. Als vrijwilliger is het een uiterst zinvolle manier om vrije tijd in te vullen. Zelfs al is er ook verdriet, we zouden het contact met de bewoners missen. Ouderen houden er van om te vertellen over vroeger. Ze waren dikwijls met zo weinig tevreden. Onvoorstelbaar dat velen van hen nooit op reis gingen, zelfs de zee nooit zagen! Ze tonen eerbied voor hun ouders. Met welke dankbaarheid vertellen ze niet over hun moeder. Ze herhalen hun waardering voor haar, alsof ze het betreuren haar tijdens het leven niet genoeg bedankt te hebben. Nochtans hebben ze vaak de zorg voor hun oudere familieleden gedragen, zoals dat toen de gewoonte was. Zelden komt er een woord van spijt over hun lippen, zelfs al was verder studeren of materiële welstand verre van evident voor hen. Het valt op dat ze ondanks de soms grote tegenslagen en hindernissen in hun leven een zekere vrede en rust gevonden hebben. Voor hen moet niet alles hier en nu gebeuren, het geloof brengt hen tot overgave aan de wendingen van het lot. Er is immers nog het hiernamaals waar ze op hopen.<br>
<br>
De dankbaarheid van de bewoners doet deugd: 'het is goed dat gij er zijt', 'ge zijt gisteren niet geweest',...Ze laten blijken dat een bezoekje hen blij maakt. Het is een teken dat we hen graag zien en dat het goed is dat ze er nog zijn. Sommige sterke figuren blijven ons bij: ze maken er het beste van ondanks toenemende beperkingen. Als de familie niet veel op bezoek komt, zoeken ze verschoning voor hen. Als ze hun leeftijdsgenoten van vroeger missen, zeggen ze dat daar niets aan te doen is: die kennissen van vroeger zijn te oud om tot in het rustoord te komen en velen van hen zijn al gestorven. Maar de zorg voor anderen houdt hen op de been. Met goede moed proberen ze zichzelf verdienstelijk te maken. Zo mooi om te zien: iemand duwt de rolstoel van een medebewoner, iemand die met rollator op weg is naar de leefruimte roept aan de deur van iemand anders: 'Komt ge ook?' Vriendschap doet leven, doet letterlijk langer leven. Als dat geen mooi levensdevies is, geschonken door onze ouderen!<br>
<br>
Conny, Rita en Lucia van het pastoraal team<br>
<br>
<br>
<br>





#### GAVERE: HERFSTBUFFET IN WZC MARIAHUIS 13 EN 14 OKTOBER
<br>
<figure><img src="images/pb-hbuffet.jpg" alt=" Herfstbuffet Mariahuis © Anneleen Heyse" style="max-height: 500px; max-width: 500px;" /><figcaption> Herfstbuffet Mariahuis © Anneleen Heyse</figcaption></figure><br>
<br>
Als oudere is het belangrijk dat je bezig blijft om verveling te voorkomen en eenzaamheid tegen te gaan. De opbrengst van het herfstbuffet en de tombola zal integraal gebruikt worden om allerhande activiteiten te kunnen organiseren voor de bewoners.<br>
<br>
<br>
<br>


