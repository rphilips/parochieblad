---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### KERSTMIS... MIDDEN ONDER ONS WIL GOD WONEN
<br>
Hemels licht, warmte, vreugde, dankbaarheid rondom het pas geboren Kind dat als een weerloos klein kindje onder ons wil wonen overheersten in de hoogdagvieringen. "Vrede op aarde zongen de engelen". En die vrede, die vreugde liet zich voelen in het hart van alle aanwezigen. We hebben de kaarsen aangestoken als teken van ons geloof dat dit kleine Kind onder ons is gekomen uit liefde voor elke mens.<br>
De mooie liturgie, de zinvolle woorden en duiding door de voorganger, de puike prestaties van het zangkoor, de creatieve handen van de medewerkers om de kerk mooi te tooien en de samenhorigheid maakten het geheel tot een intens gebeuren dat blijft nazinderen. Laten we als boodschap van Kerstmis meenemen dat God Zijn oneindige liefde aan ons heeft getoond door ons Zijn Zoon te zenden. Zijn liefde voor elk van ons is eindeloos en duurt tot in eeuwigheid. Aan elk van ons om die vreugde waarvan we getuige waren in ons hart groeikracht te geven en weeldering uit te strooien dichtbij en veraf.<br>
<br>
Bij vreugde hoort ook gezelligheid. Na de viering was er in de kerk van Gavere gelegenheid om bij een frisse citroenjenever of een glaasje fruitsap welgemeende kerstwensen en wensen voor het nieuwe jaar uit te wisselen. Het was "hartverwarmend".<br>
Hierbij elke foto's als herinnering.<br>
<br>
<figure><img src="images/pb-de1.jpg" alt=" Kerstmis te Nazareth (1) © Rita Van Oost" style="max-height: 500px; max-width: 500px;" /><figcaption> Kerstmis te Nazareth (1) © Rita Van Oost</figcaption></figure><br>
<figure><img src="images/pb-de2.jpg" alt=" Kerstmis te Nazareth (2) © Rita Van Oost" style="max-height: 500px; max-width: 500px;" /><figcaption> Kerstmis te Nazareth (2) © Rita Van Oost</figcaption></figure><br>
<figure><img src="images/pb-de3.jpg" alt=" Kerstmis te Nazareth (3) © Rita Van Oost" style="max-height: 500px; max-width: 500px;" /><figcaption> Kerstmis te Nazareth (3) © Rita Van Oost</figcaption></figure><br>
<figure><img src="images/pb-hi3.jpg" alt=" Kerstmis te Nazareth (4) © Guy Claus" style="max-height: 500px; max-width: 500px;" /><figcaption> Kerstmis te Nazareth (4) © Guy Claus</figcaption></figure><br>
<br>
<figure><img src="images/pb-hi1.jpg" alt=" Kerstmis te Eke (1) © Guy Claus" style="max-height: 500px; max-width: 500px;" /><figcaption> Kerstmis te Eke (1) © Guy Claus</figcaption></figure><br>
<figure><img src="images/pb-hi2.jpg" alt=" Kerstmis te Eke (2) © Guy Claus" style="max-height: 500px; max-width: 500px;" /><figcaption> Kerstmis te Eke (2) © Guy Claus</figcaption></figure><br>
<br>
<figure><img src="images/pb-tu1.jpg" alt=" Kerstmis te Gavere (1) © C.Piens" style="max-height: 500px; max-width: 500px;" /><figcaption> Kerstmis te Gavere (1) © C.Piens</figcaption></figure><br>
<figure><img src="images/pb-tu2.jpg" alt=" Kerstmis te Gavere (2) © C.Piens" style="max-height: 500px; max-width: 500px;" /><figcaption> Kerstmis te Gavere (2) © C.Piens</figcaption></figure><br>
<figure><img src="images/pb-tu3.jpg" alt=" Kerstmis te Gavere (3) © C.Piens" style="max-height: 500px; max-width: 500px;" /><figcaption> Kerstmis te Gavere (3) © C.Piens</figcaption></figure><br>
<br>
<br>
<br>





#### "DAT HET LICHT IN ONS MAG BLIJVEN BRANDEN" OOK IN HET NIEUWE JAAR 2024
<br>
<figure><img src="images/pb-has.jpg" alt=" De Heer is je tochtgenoot © Wikipedia" style="max-height: 500px; max-width: 500px;" /><figcaption> De Heer is je tochtgenoot © Wikipedia</figcaption></figure><br>
<br>
Wat ooit de apostelen deden, "nieuwe wegen banen" is nu aan ons. In de advent, bij het aansteken van de kaarsjes, zongen we telkens "Dat het Licht in ons mag blijven branden". Maar daarmee eindigt het niet voor ons, ook in het nieuwe jaar worden wij daartoe gezonden.<br>
<br>
Het is een traditie geworden om mekaar een gelukkig nieuwjaar te wensen. Met alle mensen zijn we op weg naar... wij vanuit een veilige haven, anderen vanuit vervolging, ellende, of... zonder uitzicht. Laten we bidden en hopen om Gods Licht, dat alle mensen in het nieuwe jaar mekaar toewensen: de vreugde van het leven, van de liefde, de vreugde waarmee God ons allen toelacht. We zijn sámen onderweg. Tezamen met elkaar en met Jezus in ons midden als tochtgenoot. Dat de vreugde en het Licht van Kerstmis ook in 2024 aanstekelijk blijft schijnen en dat we God even mogen ontmoeten waar we Hem niet dachten te vinden of misschien omgekeerd; dat God ons even mag ontmoeten waar Hij niet dacht ons te vinden.<br>
<br>
Een gelukkig en gezegend 2024!<br>
<br>
<b>GEBED BIJ HET NIEUWE JAAR</b><br>
<br>
<i>Dank U, Heer,</i><br>
<i>U geeft mij een gloednieuw jaar.</i><br>
<i>Geef me wijsheid,</i><br>
<i>zodat ik een vriend kan zijn.</i><br>
<i>Geef me een oog,</i><br>
<i>zodat ik nood om me heen kan zien.</i><br>
<i>Geef me geduld,</i><br>
<i>zodat ik kan volhouden.</i><br>
<i>Geef me dagen,</i><br>
<i>die gevuld worden met Uw liefde.</i><br>
<i>Geef me handen,</i><br>
<i>die zegenen.</i><br>
<i>Geef me armen,</i><br>
<i>die omhelzen.</i><br>
<i>Geef me een hart,</i><br>
<i>dat liefheeft.</i><br>
<i>Zoals U</i><br>
<i>mij lief hebt,</i><br>
<i>mij omhelst,</i><br>
<i>mij zegent,</i><br>
<i>iedere dag opnieuw. Amen</i><br>
<br>
<br>
<br>





#### OPENBARING VAN DE HEER - DRIEKONINGEN
<br>
<figure><img src="images/pb-neo.jpg" alt=" Driekoningen © Kerknet" style="max-height: 500px; max-width: 500px;" /><figcaption> Driekoningen © Kerknet</figcaption></figure><br>
<br>
Op <b>25 december</b> viert de Kerk het geboortefeest van Jezus: Kerstmis. Twee weken later, op <b>6 januari</b>, volgt een ander groot feest: de Openbaring van de Heer of Driekoningen. De evangelist Matteüs zet ons op het spoor van de betekenis van dit feest. Het verhaalt over de wijzen uit het Oosten die, geleid door een ster, op zoek zijn naar de pasgeboren koning der Joden met de bedoeling Hem te huldigen en te aanbidden. Zij boden Jezus en Maria kostbare geschenken aan: goud, wierook en mirre.<br>
<br>
Het feest van de Openbaring is een feest van licht verwijzend naar de ster van Bethlehem als teken van het nieuwe Licht dat in de wereld is gekomen. Wij kennen al het licht van de adventskaarsjes, het licht van de kerstboom, het licht van de vredeskaarsen maar nu wordt het volle Licht over ons uitgestort, zodat wij kinderen van het Licht zijn in deze verduisterde wereld. Moge wij daarvoor ontvankelijk zijn en moge dat Goddelijk Licht ons ook veranderen van binnenuit zodat wij getuigen en dragers worden van het ware Licht in deze wereld.<br>
<br>
<br>
<br>





#### 8 JANUARI - DOOP VAN DE HEER
<br>
<figure><img src="images/pb-duo.jpg" alt=" Doop van de Heer © Bijbelcitaat" style="max-height: 500px; max-width: 500px;" /><figcaption> Doop van de Heer © Bijbelcitaat</figcaption></figure><br>
<br>
Het is -zoals het feest van de Aanbidding van de Wijzen - een openbaringsfeest: de ware identiteit van Jezus als de Messias wordt kenbaar gemaakt aan de wereld. 'Nadat Jezus gedoopt was, steeg Hij terstond uit het water. En zie, de hemel opende zich en Hij zag de Geest van God op Hem neerdalen in de gedaante van een duif. Een stem uit de hemel sprak: 'Dit is mijn veelgeliefde Zoon in wie Ik welbehagen heb,' zo lezen we het in het Matteüsevangelie.<br>
<br>
Dit feest sluit de Kersttijd af en vormt de overgang naar de tijd door het jaar.<br>
<br>
<br>
<br>





#### HERABONNERINGSPERIODE PAROCHIEBLAD IS AFGESLOTEN BIJ HALEWIJN
<br>
<b>Samen op weg</b>, zo staat te lezen op de campagneaffiche van Kerk & Leven. Die weg was de afgelopen maanden eerder steil dan vlak, en bezaaid met veel veranderingen bij uitgeverij Halewijn.<br>
Vooral het nieuwe, geautomatiseerde opmaaksysteem zorgde voor frustraties en ontmoediging.<br>
De lay-out van het parochieblad was niet altijd zoals de lokale redacteurs het voor ogen hadden en daardoor zag uw parochieblad er soms anders uit dan u gewend was.<br>
Maar al deze veranderingen - hoe ingrijpend en moeilijk ook - zijn erop gericht om samen aan de toekomst van het parochieblad te bouwen.<br>
<br>
Halewijn heeft net voor Kerstdag alle abonnementslijnen afgesloten en doorgestuurd naar Bpost. D.w.z. dat iedereen die betaald heeft vóór <b>22 december</b>, zijn parochieblad zonder onderbreking in 2024 verder zal ontvangen.<br>
<br>
Let wel:<br>
Abonnees waarvan wij de betaling na vrijdag <b>22 december</b> ontvangen hebben, missen sowieso nr. 1 (woensdag <b>3 januari</b>) van Kerk & Leven.<br>
Abonnees waarvan wij de betaling ontvangen hebben na vrijdag <b>29 december</b>, missen sowieso nrs. 1 én 2 (woensdag <b>10 januari</b>) van Kerk & Leven.<br>
Abonnees waarvan wij de betaling ontvangen na maandag <b>8 januari</b>, missen sowieso nrs. 1, 2 én 3 (woensdag <b>17 januari</b>) van Kerk & Leven. Vanaf dan schuift het telkens met één week op.<br>
Abonnees kunnen hun abonnement voor het parochieblad nog steeds betalen. Voor 2024 bedraagt de prijs 67 EUR voor een gewoon abonnement en vanaf 69 EUR voor een steunabonnement.<br>
Het juiste, gezamenlijke rekeningnummer voor groot-Gavere en Nazareth-Eke is: {{<icon class="fa fa-piggy-bank">}}&nbsp;BE57 8905 0411 9135. Houd er steeds rekening mee dat het bij sommige banken tot 3 werkdagen duurt vooraleer wij uw betaling op rekening zien verschijnen.<br>
<br>
Vanaf <b>11 januari 2024</b> verzendt Halewijn een laatste betalingsuitnodiging - de zogenoemde 'opvisbrief' - naar de abonnees die in de voorbije abonneringsperiode hun abonnement nog niet vernieuwden.<br>
<br>
<b>Abonnees die hun abonnement niet meer wensen te verlengen, mogen ons dit ook laten weten. Op die manier kunnen wij uw abonnement stopzetten en ontvangt u in januari geen herinnering meer. Dit kan via {{<icon class="fa fa-phone">}}&nbsp;<a href="tel:093858531">09 385 85 31</a> of {{<icon class="fa fa-envelope">}}&nbsp;<a href="dewildepeil@skynet.be">dewildepeil@skynet.be</a></b><br>
<br>
<br>
<br>





#### HOOGTEPUNTEN VOOR NAZARETH
<br>
<figure><img src="images/pb-aro.jpg" alt=" Zo goed voelt Immaterieel Erfgoed © werkplaats Immateriaal Erfgoed" style="max-height: 500px; max-width: 500px;" /><figcaption> Zo goed voelt Immaterieel Erfgoed © werkplaats Immateriaal Erfgoed</figcaption></figure><br>
<br>
Nazareth kent een lange traditie van bedevaarten, zowel op de eigen gemeente als de bedevaarten die georganiseerd worden naar andere bedevaartsoorden.<br>
<br>
Vooral bij onze eigen Mariale Ommegang beweegt er één en ander.<br>
<br>
Eerder dit jaar werden we erkend als Immaterieel Erfgoed, wat een steun is voor het harde werk van de Werkgroep Mariale Ommegang voor onze eeuwenoude Ommegang.<br>
<br>
Daarnaast streden we, met de steun van de gemeente Nazareth en Erfgoed, mee naar de Provinciale Onroerend erfgoedprijs. Helaas vielen we net naast de hoofdprijs.<br>
Maar een uitnodiging voor de prijsuitreiking en een opname in de nieuwste publicatie van de dienst Erfgoed van de Provincie Oost Vlaanderen komt er wel.<br>
<br>
Daarnaast hebben we ook onze aanvraag ingediend bij de Vlaamse Gemeenschap - Departement Cultuur, Jeugd en Media om opgenomen te worden op de 'Inventaris Vlaanderen'.<br>
Ook hier kregen we de gewaardeerde steun en medewerking van de gemeente Nazareth en de Erfgoedcel Leie-schelde.<br>
Het is minister Benjamin Dalle die alle kandidaturen bekijkt en beslist tot opname in de inventaris. De beslissing hieromtrent kan ieder moment genomen worden.<br>
<br>
Daarnaast kent Nazareth een jarenlange traditie van Bedevaarten naar o.a. Banneux, Halle, Oostakker Lourdes en Scherpenheuvel.<br>
Het is in Scherpenheuvel dat onze groep dit jaar een ontmoeting en een gesprek had met de nieuwe aartsbisschop Luc Terlinden.<br>
Een hele eer voor onze parochie!<br>
<br>
<br>
<br>


