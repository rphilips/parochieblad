---
title: "Nieuws van buiten onze parochiegrenzen"
header_menu_title: "Extra-muros-nieuws"
navigation_menu_title: "Extra-muros-nieuws"
weight: 1002
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### 11 OKTOBER 2009 - HEILIGVERKLARING PATER DAMIAAN
<br>
<figure><img src="images/pb-vir.jpg" alt=" Damiaan De Veuster © Abdij van Tongerlo" style="max-height: 500px; max-width: 500px;" /><figcaption> Damiaan De Veuster © Abdij van Tongerlo</figcaption></figure><br>
<br>
<figure><img src="images/pb-amo.jpg" alt=" Graf Pater Damiaan St.-Antoniuskerk Leuven © HLN" style="max-height: 500px; max-width: 500px;" /><figcaption> Graf Pater Damiaan St.-Antoniuskerk Leuven © HLN</figcaption></figure><br>
<br>
Jozef De Veuster alias Pater Damiaan (1840-1889) werd begin december 2005 door het merendeel van de Vlaamse televisiekijkers en radioluisteraars tot 'Grootste Belg aller tijden' uitgeroepen. Op <b>11 oktober 2009</b> werd hij door paus Benedictus XVI heilig verklaard. Sedertdien is Damiaan, de boerenzoon uit Tremelo, niet alleen de patroonheilige van de melaatsen maar eveneens die van de aidspatiënten. Zijn liturgisch naamfeest wordt gevierd op <b>10 mei</b>.<br>
<br>
'De apostel der melaatsen'<br>
Pater Damiaan, 'De apostel der melaatsen', was van 1873 tot aan zijn dood in april 1889 missionaris op het eiland Molokai waar hij als priester de begeleiding en verzorging op zich nam van een aldaar gevestigde leprakolonie.<br>
<br>
In de negentiende eeuw telde de Hawaiiaanse archipel heel wat lepralijders. Om besmetting tegen te gaan werden de melaatsen ondergebracht in een leprozerie op het afgelegen eiland Molokai. De leprakolonie werd weliswaar bevoorraad met voedsel, drinkwater en de levensnoodzakelijke voorzieningen, maar zonder medische en spirituele bijstand. Toen Damiaan hiervan hoorde, vroeg hij de toelating aan Maigret (de plaatselijke bisschop) om zijn missiewerk verder te zetten tussen de melaatsen. Op <b>10 mei 1873</b> zette hij voet aan wal in de melaatsennederzetting van Kalaupapa, op het eiland Molokai. Zijn komst betekende een keerpunt voor de leprakolonie. Damiaan bouwde scholen, legde wegen aan en was tegelijkertijd priester en ziekenverzorger. Begin november 1884 werd echter bij hemzelf ook lepra vastgesteld. Hij werd de laatste maanden van zijn leven bijgestaan en verpleegd door Marianne Cope (1839-1918), een kloosterzuster die zich eveneens het lot van de melaatsen had aangetrokken. Op <b>15 april 1889</b> zou de ziekte Damiaan fataal worden. Hij die zich belangeloos had ingezet voor zijn medemens overleed op 49-jarige leeftijd.<br>
Damiaan wordt in 1936 opgegraven op Molokai en overgebracht naar België waar hij in Leuven een rustplaats krijgt in de Sint-Antoniuskapel van de Paters van de Heilige Harten<br>
<br>
<br>
<br>





#### NAZARETH: BENEFIET VOOR WZC WIELKINE
<br>
<figure><img src="images/pb-ne.jpg" alt=" Triple SAX Benefiet voor WZC Wielkine © Zorgband" style="max-height: 500px; max-width: 500px;" /><figcaption> Triple SAX Benefiet voor WZC Wielkine © Zorgband</figcaption></figure><br>
<br>
<br>
<br>


