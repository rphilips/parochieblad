---
title: "Nieuws van buiten onze parochiegrenzen"
header_menu_title: "Wereldkerk"
navigation_menu_title: "Wereldkerk"
weight: 1003
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### 1 OKTOBER FEESTDAG HEILIGE BAVO
<br>
<b>Patroonheilige van ons bisdom</b><br>
<br>
Bavoviering in de kathedraal - zondag <b>1 oktober</b> - 11 uur<br>
<br>
Het verhaal van de heilige Bavo - Van verwend kind tot monnik<br>
<br>
Volgens de overlevering kreeg een adellijke familie in 589 een zoontje, ze noemden hem Allowin. Hij groeide zorgeloos op. Hij was een rotverwend kind met geen ontzag voor anderen. Hij huwde en werd vader van een kindje. Een tijdje waren ze heel gelukkig maar toen werd zijn vrouw ziek en stierf. Hij was radeloos en uitzinnig van verdriet. De enige die hem kon troosten was Amandus, de raadgever van zijn moeder. Amandus raadde hem aan de bijbel te lezen en zo leerde hij het Christendom kennen. Allowin ging zo van Jezus houden dat hij zich tot het christendom bekeerde. Maar hij deed meer dan dat. Hij besefte dat al zijn rijkdom hem niet gelukkig maakte. Hij gaf alles weg en ging in een abdij in Gent, gesticht door Amandus, wonen. En om te tonen dat hij een nieuwe mens was geworden nam hij een andere naam aan Bavo. Na een tijdje besloot hij zelf ook monnik te worden en zich ten dienste te stellen van God. Maar hij vond het leven in de abdij toch nog te luxueus. Met toestemming van de abt besloot hij in een holle boom te gaan leven als kluizenaar. Veel mensen kwamen naar hem toe om wat raad of troost. Bavo stierf rond 660 omringd door vrienden en zijn geestelijke leider Amandus.<br>
Na Bavo's dood kwam zijn verering op gang. Bavo is de patroonheilige van de valkeniers en wordt aanroepen voor een goede oogst en tegen kinkhoest.<br>
<br>
De Gentse Sint-Baafskathedraal bewaart het schilderij "de bekering van de heilige Bavo". Dit monumentale meesterwerk werd in de jaren 1623-24 door Rubens vervaardigd in opdracht van bisschop Antoon Triest (1577-1657)<br>
<br>
<figure><img src="images/pb-bavogent.jpg" alt=" De bekering van de heilige Bavo © wikipedia" style="max-height: 500px; max-width: 500px;" /><figcaption> De bekering van de heilige Bavo © wikipedia</figcaption></figure><br>
<br>
Een weetje: het kerkgebouw en de parochie van Baaigem zijn toegewijd aan de heilige Bavo en bezit een 19e eeuws gepolychromeerd houten beeld van deze heilige. Bavo is afgebeeld als een goed geklede rijke edelman met een valk in de hand. Vanwaar die valk? Allowin werd (onterecht) beschuldigd een witte valk gestolen te hebben. In die tijd iets waar een forse en onridderlijke straf op stond: de dood door de strop. Hij stond al onder de galg toen de gestolen valk uit het niets opdook en bij Allowin op de galg landde. De witte vogel - teken van zuiverheid - bewees daarmee de onschuld van Allowin. Hij op zijn beurt zag hierin weer een teken van God.<br>
<br>
<figure><img src="images/pb-baaigem.jpg" alt=" Heilige Bavo Baaigem © Wikipedia" style="max-height: 500px; max-width: 500px;" /><figcaption> Heilige Bavo Baaigem © Wikipedia</figcaption></figure><br>
<br>
<br>
<br>





#### STEUN SLACHTOFFERS NATUURRAMP MAROKKO EN LIBIË
<br>
Oproep van de Belgische bisschoppen:<br>
<br>
<figure><img src="images/pb-natuurramp.jpg" alt=" Natuurramp Marokko en Libië © Kerknet" style="max-height: 500px; max-width: 500px;" /><figcaption> Natuurramp Marokko en Libië © Kerknet</figcaption></figure><br>
<br>
"Marokko werd op <b>9 september</b> getroffen door een zware aardbeving en Libië is het slachtoffer geworden van catastrofale overstromingen". Het Diocesaan Noodfonds van ons bisdom heeft reeds 10 000 EUR overgemaakt aan Caritas International om de eerste nood te lenigen.<br>
Ook u kan helpen door een gift te doen op rekening {{<icon class="fa fa-piggy-bank">}}&nbsp;BE88 0000 0000 4141 met vermelding 4952 Marokko. Dank voor elke bijdrage.<br>
<br>
<br>
<br>





#### DINSDAG 10 OKTOBER - WERELDDAG GEESTELIJKE GEZONDHEID
<br>
<b>hema: "SAMEN VEERKRACHTIG"</b><br>
<br>
<figure><img src="images/pb-veerkracht.jpg" alt=" Veerkracht © www.samenveerkrachtig.be" style="max-height: 500px; max-width: 500px;" /><figcaption> Veerkracht © www.samenveerkrachtig.be</figcaption></figure><br>
<br>
Wereldwijd zijn er meer dan 300 miljoen mensen met depressieve gevoelens, 264 miljoen anderen kampen met angststoornissen. En de cijfers stijgen jaar na jaar. Daarom is het belangrijk om aandacht te hebben voor de geestelijke gezondheid en veerkracht bij onszelf en bij anderen zowel wanneer het goed gaat als wanneer het minder gaat.<br>
Onder het motto "Samen veerkrachtig" gaan we 10 dagen samen op stap naar meer mentale veerkracht met de Werelddag op <b>10 oktober</b>. Her en der worden activiteiten georganiseerd die de veerkracht versterken en geestelijke gezondheid bespreekbaar maken.<br>
<br>
<b>Hoe veerkracht vergroten?</b><br>
<br>
Door nieuwe strategieën uit te proberen die voor jou helpend kunnen zijn.<br>
Welke zijn interessant om uit te proberen?<br>
<br>
- <b>Communiceren:</b> durf je te praten over wat er in je omgaat of krop je jouw problemen en emoties op?<br>
- <b>Omgaan met problemen:</b> pak jij problemen aan, loop je ervan weg of doe je liever alsof er niets aan de hand is?<br>
- <b>Problemen of kansen zien:</b> denk je bij een probleem alleen aan alles wat misloopt en dat het voor jou nooit goed loopt of zie je een probleem eerder als een uitdaging?<br>
- <b>Ontspannen:</b> heb je goede manieren gevonden om stoom af te laten of laat je de spanning opstapelen?<br>
- <b>Positief denken:</b> geloof je dat uiteindelijk alles wel op zijn pootjes valt of kijk je negatief naar de toekomst?<br>
- <b>Zoek een vertrouwenspersoon</b> die luistert zonder te oordelen<br>
<br>
Ga op zoek naar handvatten die jezelf vooruit helpen in moeilijke momenten. Dit maakt een groot verschil voor je veerkracht.<br>
<br>
<br>
<br>


