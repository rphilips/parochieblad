---
title: "Nieuws van buiten onze parochiegrenzen"
header_menu_title: "Wereldkerk"
navigation_menu_title: "Wereldkerk"
weight: 1003
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### UNESCO-JAAR "THERESIA VAN LISIEUX"
<br>
<figure><img src="images/pb-theresia.jpg" alt=" Theresia van Lisieux © Kerknet" style="max-height: 500px; max-width: 500px;" /><figcaption> Theresia van Lisieux © Kerknet</figcaption></figure><br>
<br>
Om de twee jaar wil Unesco enkele persoonlijkheden huldigen die, ieder op zijn of haar manier, een wereldwijde uitstraling hebben en menselijke waarden bevorderen in dienst van de vrede, onderwijs, wetenschap en communicatie. Vanuit Lisieux, heeft Frankrijk, gesteund door België en Italië, Thérèse van Lisieux voorgesteld. Zij is geboren in 1873 en gestorven in 1897. Haar geschriften hebben het geestelijk leven getekend van miljoenen mensen wereldwijd. Dit Unescojaar is een kans om de boodschap van het leven van Thérèse, een boodschap van liefde en vrede wereldwijd te laten klinken. Door de diepte van haar leven spreekt zij een taal die alle grenzen overschrijdt: de taal van de Liefde.<br>
<br>
Van <b>23 september</b> tot en met <b>8 oktober</b> zal het reliekschrijn van de kleine Thérèse te gast zijn in Brussel, in de basiliek van Koekelberg. Tijdens deze twee weken zijn er diverse evenementen en vieringen. Voor Vlaanderen en Brussel doet zich daarbij nog een bijzonder toeval voor. Maria Pellemans, parochiaan van Koekelberg, werd 100 jaar geleden, op <b>22 maart 1923</b>, wonderbaar genezen door de heilige Thérèse. Haar genezing is doorslaggevend geweest voor de heiligverklaring van Thérèse.<br>
<br>
<b>Biografie</b><br>
<br>
Thérèse Martin werd op <b>2 januari 1873</b> geboren te Alençon in Frankrijk. Ze was de jongste van negen kinderen, van wie er vier jong stierven en vijf non werden. Teresia's levensverhaal kenmerkt zich door grote eenvoud en onopvallendheid. Toen ze ontdekte dat geloof geen verdienste is maar genade, vond ze haar weg naar heiligheid: de realiteit van de eigen zwakheid aanvaarden en zichzelf als instrument aan God aanbieden. Teresia's godsvertrouwen werd zwaar op de proef gesteld toen bij haar tuberculose werd vastgesteld. Haar lijdensweg getuigt van een diepe verbondenheid met Christus. Op haar sterfbed kwam ze in de 'donkere nacht van het geloof' terecht, waardoor ze leed aan twijfel en neerslachtigheid. Ze stierf op <b>30 september 1897</b>. Kort na haar dood verspreidde zich het gerucht dat een heilige karmelietes gestorven was; het aantal gelovigen dat haar aanriep begon drastisch te stijgen. Berichten over gebedsverhoringen resulteerden uiteindelijk in haar heiligverklaring in 1925. Ze wordt vaak afgebeeld als karmelietes in een bruin habijt, witte mantel en zwarte sluier. Haar attributen zijn een kruisbeeld en rozen, gedragen in haar hand. Bij haar dood beloofde zij het rozen te doen regenen op aarde.<br>
<br>
<br>
<br>


