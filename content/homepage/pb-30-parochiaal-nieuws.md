---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Jean Van Heuverswijn</i>, 90 jaar, weduwnaar Godelieve Nemegeer, WZC De Lichtervelde<br>
<br>
<br>
<br>





#### DOOPSEL
<br>
Heeft het doopselsacrament ontvangen:<br>
<br>
<i>Amelie Matthijs</i>, Semmerzake<br>
.<br>
<br>
<br>
<br>





#### WAT IS ER AAN DE HAND MET DE LOKALE PAGINA'S
<br>
Volgende tekst stond te lezen op pagina 5 van Kerk & Leven nr. 2 van 10 januari 2024. Voor onze lezers die dit stukje niet opgemerkt hebben, herhalen we dit graag op de lokale pagina's.<br>
<br>
Beste lezers,<br>
<br>
Het is jullie wellicht al opgevallen: de laatste tijd zien de lokale pagina's van Kerk & Leven er anders uit dan jullie gewoon zijn. Voor de opmaak van de lokale pagina's werken we met een nieuw opmaaksysteem en dat vertoont verschillende kinderziektes. We zijn ons bewust van<br>
deze problemen en werken hard aan oplossingen. Dat vraagt helaas tijd, maar stap per stap willen we verbetering realiseren. Onze lokale vrijwilligers blijven wekelijks het beste van zichzelf geven, ook in deze moeilijke omstandigheden waar ze zelf niet voor verantwoordelijk zijn. We zijn hen daarvoor dankbaar, ook namens alle lezers.<br>
<br>
In 2024 willen we jullie, beste lezers, samen met onze vele vrijwilligers, wekelijks een portie goed nieuws bezorgen! En dat zo snel als mogelijk met mooi opgemaakte lokale pagina's!<br>
<br>
Koen Vlaeminck, Hoofdredacteur Kerk&Leven<br>
<br>
Laurence Festraets, CEO NV Halewijn<br>
<br>
P.S. Ook dagelijks bezorgen we digitaal goed nieuws aan vele lezers! Inschrijven kan eenvoudig via www.kerknet.be/nieuwsbrief<br>
<br>
<br>
<br>





#### LICHTMIS
<br>
<figure><img src="images/pb-de1.jpg" alt=" Lichtmis © Guy Claus" style="max-height: 500px; max-width: 500px;" /><figcaption> Lichtmis © Guy Claus</figcaption></figure><br>
<figure><img src="images/pb-de2.jpg" alt=" Lichtmis © Guy Claus" style="max-height: 500px; max-width: 500px;" /><figcaption> Lichtmis © Guy Claus</figcaption></figure><br>
<br>
<br>
<br>





#### ASWOENSDAG - PAROCHIE NAZARETH - EKE
<br>
Op woensdag <b>14 februari 2024</b> zal de Aswoensdagviering doorgaan in de Kerk van Nazareth om 10.30 u.<br>
<br>
Alle vormelingen van de parochie Nazareth en parochie Eke, en hun<br>
ouders/grootouders zijn alvast uitgenodigd voor deze viering. Iedereen is uiteraard<br>
welkom.<br>
<br>
Na de viering is er ten voordele van de VZW De Kruk en de Broederlijk delen<br>
werking, een sober maal voorzien in het CC Het Centrum - Grote zaal.<br>
Vooraf in te schrijven bij de catechisten, mits de inbreng van 5 EUR. Inschrijving<br>
mogelijk tem zondag <b>11 februari 2024</b>. Inschrijvingsformulier kan je ook vinden in de<br>
Kerk.<br>
<br>
Bezorg het inschrijvingsformulier terug samen met de bijdrage aan één van de<br>
catechisten. Contact voor de parochie Nazareth : {{<icon class="fa fa-envelope">}}&nbsp;<a href="catechese.nazareth@gmail.com.">catechese.nazareth@gmail.com.</a><br>
<br>
<br>
<br>





#### GROOT-GAVERE: ASWOENSDAG - 14 FEBRUARI - 19 UUR
<br>
We verbranden de oude gewijde palm van Palmzondag van vorig jaar tot asse en laten ons tekenen met een assekruisje terwijl de voorganger zegt "Bekeert u en opent uw hart voor Jezus". Asse symboliseert dat we sterfelijk zijn en daarom is het goed eens stil te staan bij de manier waarop we leven maar tegelijkertijd wordt de asse ook teken van nieuw leven.<br>
Allen daartoe uitgenodigd.<br>
<br>
Aswoensdag is ook de eerste dag van de veertigdagentijd of vastentijd, een periode van bezinning en gebed en een uitnodiging tot solidariteit met anderen. Net zoals ieder jaar is in de veertigdagentijd Broederlijk Delen ook bij ons te gast. Tijdens de dienst wordt ook het project van Broederlijk Delen voorgesteld. Laten wij ons in deze tijd tot God keren en leven naar zijn Woord.<br>
<br>
De veertigdagentijd...<br>
even de tijd stopzetten en bezinnen ons heroriënteren.<br>
Nieuwe energie en levenskracht opdoen.<br>
Gewoon blij zijn dat we Gods kinderen zijn<br>
en ons net als een kind kunnen laten leiden door Hem.<br>
<br>
<br>
<br>





#### GROOT-GAVERE: KRUISOPLEGGING KANDIDAAT-VORMELINGEN
<br>
<figure><img src="images/pb-ter.jpg" alt=" Vormselkruisje © C. Piens" style="max-height: 500px; max-width: 500px;" /><figcaption> Vormselkruisje © C. Piens</figcaption></figure><br>
<br>
<figure><img src="images/pb-ne.jpg" alt=" Kruisoplegging © C. Piens" style="max-height: 500px; max-width: 500px;" /><figcaption> Kruisoplegging © C. Piens</figcaption></figure><br>
<br>
Vorig weekend hebben onze kandidaat-vormelingen de tweede belangrijke stap gezet in de voorbereiding naar het Vormsel dat zal plaatsvinden het weekend van 11 en <b>12 mei</b>. In de eucharistieviering stonden we stil bij de betekenis van het kruis en vervolgens ontvingen zij van papa en/of mama hun vormselkruisje als teken van hun christen-zijn.<br>
<br>
Dit eenvoudig kruisje herinnert hen aan hun keuze voor Jezus. In Zijn spoor willen zij zich, samen met alle christenen, inzetten voor een wereld van vrede en geluk voor alle mensen.<br>
<br>
Beste vormelingen, hang het kruisje op een bijzondere plaats, niet te ver maar binnen handbereik zodat je het iedere dag kan zien. Jullie hebben immers handen, voeten, ogen en oren gekregen om in vriendschap zorg te dragen voor mekaar. Het kruisje doet denken aan een kruispunt waarop je zelf moet kiezen welke weg je inslaat. Dan sta je voor de keuze of je de route die God voor je gekozen heeft echt wil volgen. In Jezus' voetspoor gaan maakt niet alleen jezelf maar ook je medemensen vanbinnen diep gelukkig.<br>
Proficiat en nog een goede voorbereiding gewenst.<br>
<br>
<br>
<br>





#### FEEST VAN MARIA LICHTMIS - OPDRACHT VAN DE HEER
<br>
------------------------------------------------------------------------------------------------<br>
Maria Lichtmis Guida da Siena cr. Kerknet<br>
------------------------------------------------------------------------------------------------<br>
<br>
Ieder jaar op <b>2 februari</b>, veertig dagen na Kerstmis vieren de christenen Maria Lichtmis. Bij de 'Presentatie van Christus in de Tempel' wordt herdacht dat Maria, de moeder van Jezus, naar de tempel ging voor het verplichte offer na de geboorte van haar zoon. In het oude Israël was het gebruikelijk dat moeders zich in de tempel zuiverden, veertig dagen na de geboorte van hun kind. Ze offerden bij deze gelegenheid een lam en twee duiven.<br>
<br>
<b>Wat vertelt de bijbel over de opdracht van Jezus</b><br>
<br>
We vinden het verhaal van de opdracht van Jezus bij evangelist Lucas. Die vertelt dat Maria en Jozef naar Jeruzalem kwamen om het kind daar aan God op te dragen. In de stad woonde een zekere Simeon, die van de Heilige Geest de belofte gekregen had dat hij niet zou sterven vooraleer hij de Messias had gezien. Hij staat Maria en Jozef al op te wachten in de tempel en herkent die belofte in het kind. Daarop looft hij God met beroemd geworden woorden:<br>
Nu laat u, Heer, uw dienaar in vrede heengaan, zoals u hebt beloofd. Want met eigen ogen heb ik de redding gezien die u bewerkt hebt ten overstaan van alle volken: een licht dat geopenbaard wordt aan de heidenen en dat tot eer strekt van Israël, uw volk. (Lc 2,29-32)<br>
Hij zegent Maria ook en zegt: Deze jongen zal velen in Israël ten val brengen of laten opstaan. Hij zal een omstreden teken zijn. Ook door uw ziel zal een zwaard gaan - en zo zal onthuld worden wat er in veler harten omgaat.<br>
<br>
In de tempel was er ook een oude vrouw en profetes, met de naam Hanna. Ook zij herkent in Jezus het Licht van de wereld.<br>
<br>
<b>Gebruiken op Maria Lichtmis</b><br>
<br>
- Op Maria Lichtmis worden traditioneel kaarsen gewijd en waar het nog kan wordt een kaarsenprocessie gehouden; vandaar de naam lichtmis.<br>
<b>Vrijdag 2 februari 2023 - 08.00 u. in de kerk van Eke wijding Lichtmiskaarsen.</b><br>
Allen daartoe uitgenodigd.<br>
<br>
- Op die dag of rond deze datum worden in sommige parochies alle gezinnen en families uitgenodigd voor een viering met kinderzegen. Na de viering ontvangen zij het gewijde doopaandenken en een scapulier toegewijd aan Onze-Lieve-Vrouw als herinnering van de opname van het kind in de geloofsgemeenschap.<br>
<br>
- Volksgezegde: "Er is geen vrouwke zo arm of ze maakt haar panneke warm". Op die dag worden traditioneel ook pannenkoeken gegeten. Dit stamt uit de Keltische tijd waar in het begin van februari de zon werd gevierd. De vorm en de kleur van een pannenkoek wordt gezien als een verwijzing naar de zon en dus naar het licht (en dat licht is Christus).<br>
<br>
<b>BEZINNING BIJ MARIA LICHTMIS</b><br>
<br>
<i>Het kind,</i><br>
<i>het leven dat je draagt</i><br>
<i>mag je aan God toewijden,</i><br>
<i>want het is door Hem gegeven.</i><br>
<br>
<i>Het leven dat je draagt</i><br>
<i>ook in de schoot van de gemeenschap</i><br>
<i>mag je aan God opdragen,</i><br>
<i>want het is bestemd</i><br>
<i>om beeld van Hem te zijn.</i><br>
<br>
<i>Alle leven mag je aan God toewijden: </i><br>
<i>dan moet je nooit alleen de vreugde dragen,</i><br>
<i>noch de zorgen en de pijn</i><br>
<i>die het leven met zich meebrengt.</i><br>
<br>
<i>Er is dan altijd Iemand</i><br>
<i>aan wie je af kan geven,</i><br>
<i>Iemand die helpt dragen,</i><br>
<i>Iemand die je Licht is</i><br>
<i>en die richting geeft.</i><br>
<br>
<i>Wijd het leven toe aan Hem</i><br>
<i>die heet: Ik zal er zijn.</i><br>
<i>Want in het leven dat je draagt</i><br>
<i>wil Hij gebeuren.</i><br>
<br>
Carlos Desoete<br>
<br>
<br>
<br>





#### ASPER EN GAVERE: NAAMOPGAVE EERSTE COMMUNICANTJES
<br>
<figure><img src="images/pb-sic.jpg" alt=" Naamopgave EC © Sint-Servaas" style="max-height: 500px; max-width: 500px;" /><figcaption> Naamopgave EC © Sint-Servaas</figcaption></figure><br>
<br>
Rond Maria Lichtmis vieren we in de kerk van Asper (zaterdag <b>3 februari</b> - 18 uur) en in de kerk van Gavere (zondag <b>4 februari</b> - 9 uur) de naamopgave van onze eerste communicantjes. Ook zij wensen, net zoals de vormelingen, hun naam te kennen te geven. We zien er naar uit!<br>
<br>
<br>
<br>


