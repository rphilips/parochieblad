---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Marcus De Clercq</i>, 88 jaar uit Gavere<br>
<br>
<br>
<br>





#### ASWOENSDAG - PAROCHIE NAZARETH - EKE
<br>
Op woensdag <b>14 februari 2024</b> zal de Aswoensdagviering doorgaan in de Kerk van Nazareth om 10.30 u.<br>
<br>
Alle vormelingen van de parochie Nazareth en parochie Eke, en hun<br>
ouders/grootouders zijn alvast uitgenodigd voor deze viering. Iedereen is uiteraard<br>
welkom.<br>
<br>
Na de viering is er ten voordele van de VZW De Kruk en de Broederlijk delen<br>
werking, een sober maal voorzien in het CC Het Centrum - Grote zaal.<br>
Vooraf in te schrijven bij de catechisten, mits de inbreng van 5 EUR. Inschrijving<br>
mogelijk tem zondag <b>11 februari 2024</b>. Inschrijvingsformulier kan je ook vinden in de<br>
Kerk.<br>
<br>
Bezorg het inschrijvingsformulier terug samen met de bijdrage aan één van de<br>
catechisten. Contact voor de parochie Nazareth : {{<icon class="fa fa-envelope">}}&nbsp;<a href="catechese.nazareth@gmail.com.">catechese.nazareth@gmail.com.</a><br>
<br>
<br>
<br>





#### GROOT-GAVERE: ASWOENSDAG - 14 FEBRUARI - 19 UUR
<br>
<figure><img src="images/pb-ops.jpg" alt=" Gedenk o mens © Bisdom Paramaribo" style="max-height: 500px; max-width: 500px;" /><figcaption> Gedenk o mens © Bisdom Paramaribo</figcaption></figure><br>
<br>
We verbranden de oude gewijde palm van Palmzondag van vorig jaar tot asse en laten ons<br>
tekenen met een assekruisje terwijl de voorganger zegt "Bekeert u en opent uw hart voor Jezus". Asse symboliseert dat we sterfelijk zijn en daarom is het goed eens stil te staan bij de<br>
manier waarop we leven maar tegelijkertijd wordt de asse ook teken van nieuw leven.<br>
Allen daartoe uitgenodigd.<br>
<br>
Aswoensdag is ook de eerste dag van de veertigdagentijd of vastentijd, een periode van<br>
bezinning en gebed en een uitnodiging tot solidariteit met anderen. Net zoals ieder jaar is in de<br>
veertigdagentijd Broederlijk Delen ook bij ons te gast. Tijdens de dienst wordt ook het project<br>
van Broederlijk Delen voorgesteld. Laten wij ons in deze tijd tot God keren en leven naar zijn<br>
Woord.<br>
<br>
<br>
<br>





#### NAZARETH: VERPLAATSEN KAPEL ?
<br>
<figure><img src="images/pb-de.jpg" alt=" Kapel Kasteelstraat - 's Gravenstraat © Greta Peil" style="max-height: 500px; max-width: 500px;" /><figcaption> Kapel Kasteelstraat - 's Gravenstraat © Greta Peil</figcaption></figure><br>
<br>
Door de erkenning van de Mariale Ommegang als Immaterieel Erfgoed en de opname ervan in de Inventaris Vlaanderen, hebben we als werkgroep van de minister ook een aantal werkpunten meegekregen.<br>
<br>
De zorg voor het behoud van de kapellen langsheen het parcours is één daarvan.<br>
<br>
Het is al langer geweten dat de kapel op de hoek van de Kasteelstraat en de 's Gravenstraat het zicht belemmert voor het verkeer komende uit de Kasteelstraat.<br>
<br>
Er is al sinds de heraanleg van de Kasteelstraat een akkoord op de gemeente Nazareth dat deze kapel verplaatst mag worden naar de overkant van de straat. De kapel zou dan op de hoek van het Parkbos komen, op openbaar domein.<br>
<br>
Maar... tot nu toe heeft de gemeente nog geen enkele aannemer bereid gevonden om dit project aan te nemen. De onzekerheid over de grootte van de fundamenten en de aard van het metselwerk zijn een groot struikelblok.<br>
<br>
Als we even zoeken op het internet, vinden we wel enkele voorbeelden van kapellen terug die in zijn geheel verplaatst zijn. Zoeken we maar even naar de Sint-Antoniuskapel in Venray, de Mariakapel in Oelegem en de Maria Kapel in Well.<br>
<br>
Volgens de laatste gegevens waarover we beschikken, zou deze kapel opgetrokken zijn in de periode 1910-1914. Maar gezien de toestand waarin deze kapel zich bevindt, zijn er vermoedelijk op latere datum restauraties verricht.<br>
<br>
Zijn er parochianen die zich nog iets herinneren over deze kapel: restauraties? Oude foto's? Eventueel bouwplannen? Overgeleverde verhalen?<br>
<br>
Alle info is welkom bij de werkgroep: {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a> of {{<icon class="fa fa-phone">}}&nbsp;<a href="tel:093858531">09 385 85 31</a> of {{<icon class="fa fa-phone">}}&nbsp;<a href="tel:093855731">09 385 57 31</a>.<br>
<br>
<br>
<br>





#### VASTENTIJD IS OEFENTIJD
<br>
<i>Is wakker worden na de winterslaap</i><br>
<i>en je opengeeuwen uit de beslotenheid van elk voor zich.</i><br>
<i>Is je ogen opentrekken voor wat aan het gebeuren is</i><br>
<i>in het diepste van jezelf en in de wereld om je heen,</i><br>
<i>en zicht krijgen op het grote Licht</i><br>
<i>dat openbreekt aan de horizon.</i><br>
<i>Is in voorjaarsstilte je eigen grond omspitten</i><br>
<i>en klaarmaken voor een nieuwe lente,</i><br>
<i>en het zaad van de vrede en menswaardigheid</i><br>
<i>laten ontkiemen in je hart.</i><br>
<i>Vastentijd is trainingstijd</i><br>
<i>hart en handen soepel maken</i><br>
<i>voor verbondenheid met God en mensen;</i><br>
<i>vingeroefening in solidariteit.</i><br>
<i>Dat en zoveel meer is vastentijd.</i><br>
<i>De grote opwarming om te herleven.</i><br>
<br>
<br>
<br>





#### DUIDING BIJ DE EERSTE ZONDAG VAN DE VASTEN
<br>
<b>Samen zorgen voor een leefbare aarde</b><br>
<br>
Wij hebben het onlangs gezien hoe verwoestend en dodelijk water kan zijn wanneer het land wordt overstroomd.<br>
Met dit beeld begint het Bijbelse bevrijdingsverhaal: overal water, nergens land, geen leven mogelijk, onbewoonbare aarde.<br>
Leven wordt pas mogelijk en de aarde maar bewoonbaar wanneer de wateren worden teruggedrongen en er een scheiding komt tussen het water en het droge, tussen de zee en het land.<br>
<br>
Met Noach krijgt de mensheid een nieuwe kans, een nieuwe schepping. God toont zich een betrouwbare partner in het verbond dat hij met Noach sluit. Tot tweemaal toe belooft hij het leven nooit meer te vernietigen. Telkens zal de regenboog hem aan deze belofte herinneren.<br>
Concreet betekent dit dat ook wij onze verantwoordelijkheid niet meer kunnen afwimpelen. Ook wij moeten, net als God, het leven en onze aarde eerbiedigen, niet aan het leven raken.<br>
<br>
In het evangelie gaat het over Jezus die in de woestijn verblijft, en er leert wat het betekent om zich van een onderdrukker te bevrijden.<br>
Ook hier kennen we het verhaal van het water van de Rode Zee dat zich terugtrok zodat het volk van Israël kon wegtrekken uit Egypte op weg naar de nieuwe schepping, nieuw leven . Zij gingen op weg naar het beloofde land, een samenleving waarin ieder naaste is, gebaseerd op gelijkheid, vrijheid en gerechtigheid.<br>
<br>
Zo'n samenleving, door Jezus het Rijk Gods genoemd, wordt als zeer nabij aangekondigd.<br>
De evangelist Marcus schetst Jezus als de nieuwe Adam. Jezus verzet de bakens. Hij doet meer dan het gewone, meer dan de wet voorschrijft. Hij heeft zijn vijanden lief. De satan heeft geen vat op hem. Vraagt iemand hem een mijl met hem mee te gaan, hij gaat er twee. Hij luistert naar mensen en gaat in hun kwetsbaarheid staan. Zo ontsteekt hij in hen het vuur van zijn liefde, wekt hij hen tot leven.<br>
<br>
Diezelfde zorg voor medemensen en meteen ook voor de schepping moet bij christenen alle aandacht krijgen.De mens heeft zich steeds boven de natuur geplaatst. Daardoor heeft hij de aarde uitgebuit zonder haar grenzen te erkennen.<br>
Door de klimaatopwarming komen wij tot het inzicht dat de mens een wezenlijk deel is van de natuur. Klonk het bij Noach nog dat 'wie raakt aan een mens raakt aan zijn eigen leven', dan klinkt het nu 'wie raakt aan de natuur raakt aan de mens'. Dit nieuwe inzicht zal ons gedrag veranderen zodat de natuur en haar rijkdommen zich zullen herstellen.<br>
Met haar programma's rond delen en herverdelen en recent de 25%-revolutie wil Broederlijk Delen ons helpen bij deze omschakeling.<br>
<br>
<br>
<br>





#### VEERTIGDAGENTIJD - TIJD OM BROEDERLIJK TE DELEN
<br>
Als je naar de wereld kijkt met de vele oorlogen, de escalatie van het wapengeweld, de uitbuiting van mensen, de klimaatontregeling, dan denken mensen: het is om te huilen! Wat doen mensen elkaar aan en hoe belasten we de generaties die na ons komen? Om dit tij te keren is een grootschalige actie nodig. 25% medestanders hebben we hiervoor nodig. Een vastberaden minderheid van 25% heeft invloed op de meerderheid en kan het tij doen keren. Daarom roept Broederlijk Delen ook dit jaar op om deel uit te maken van de 25%-revolutie, een vreedzame revolutie die soberheid en solidariteit hoog in het vaandel draagt. We beseffen het wel: wij christenen, we meer bondgenoten dan we denken. Broederlijk Delen laat zijn oproep immers klinken in de media en vraagt ons om in actie te komen.<br>
Deze vastentijd nodigt ons uit om ons met hart en ziel te keren naar God die wil dat we onze graai- en verspilzucht afremmen en in beweging komen om met zijn Geest de aarde te vernieuwen!<br>
<br>
<figure><img src="images/pb-tu.jpg" alt=" Campagne Broederlijk Delen © BD" style="max-height: 500px; max-width: 500px;" /><figcaption> Campagne Broederlijk Delen © BD</figcaption></figure><br>
<br>
Dit jaar zet Broederlijk Delen haar partnerorganisaties uit Congo in de kijker met als jaarthema van Broederlijk Delen is "Samen voor rechtvaardigheid werkt aanstekelijk".<br>
In Congo is het voor de plaatselijke mensen heel moeilijk om toegang te krijgen tot landbouwgrond. De wetgeving daar zorgt ervoor dat familiale landbouwers met één pennenstreek de toegang tot grond kunnen verliezen. Maar door zich te verenigen en samen actie te ondernemen garanderen boeren niet alleen voor zichzelf toegang tot grond maar oefenen zij ook druk uit op het beleid.<br>
<br>
Om aan te tonen dat er in Congo echt gewerkt wordt aan rechtvaardigheid en mensen hun schouders daaronder zetten maken we, gespreid over meerdere weken, kennis met enkele zeer geëngageerde trekkers van plaatselijke initiatieven.<br>
<br>
<figure><img src="images/pb-ne.jpg" alt=" Christine © BD" style="max-height: 500px; max-width: 500px;" /><figcaption> Christine © BD</figcaption></figure><br>
<br>
Als eerste maken we kennis met Christine, een 25 jarige studente pedagogie uit Djuma, een stadje in het binnenland van Congo. "Net zoals veel leeftijdsgenoten wil ik op mijn eigen benen staan. Niet alleen omdat ik het fijn vind onafhankelijk te worden, maar ook uit noodzaak. Ik wil zelf gewassen telen om op te eten en wat rest te verkopen. Daarom vind je mij na de lessen op het veld en besloot ik om de handen in elkaar te slaan met medestudenten en samen een lokale jongerenafdeling op te richten van de boerenbeweging. Door geld bijeen te brengen kunnen wij nu samen een stuk veld beheren. Als je je verenigt kan je meer bereiken. Maar er zijn nog meer voordelen. Dankzij de boerenbeweging leren we ecologisch werken en worden we ondersteund om het juiste zaaigoed te krijgen, om voedsel te bewaren en leren we onderzoeken hoe de oogst het best kan verkocht worden. Een persoon alleen kan niets opbouwen maar door je te verenigen word je samen sterk". Daarin geloven wij.<br>
<br>
<br>
<br>





#### KERK & LEVEN GAAT DIGITAAL
<br>
De lokale bladzijden van Kerk & Leven kan u voortaan op een gebruiksvriendelijke, uitnodigende en overzichtelijke manier ook digitaal lezen. Lees de hierbijgevoegde werkwijze om in te loggen.<br>
<br>
<figure><img src="images/pb-tui.jpg" alt=" Kerk & Leven digitaal © Guy Claus" style="max-height: 500px; max-width: 500px;" /><figcaption> Kerk & Leven digitaal © Guy Claus</figcaption></figure><br>
<br>
<br>
<br>


