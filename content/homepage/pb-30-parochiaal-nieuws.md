---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### "IK BEN DE WARE WIJNSTOK" (EVANGELIELEZING 5E ZONDAG VAN PASEN)
<br>
<figure><img src="images/pb-vir.jpg" alt=" Jezus de ware wijnstok © Thomas godsdienstonderwijs" style="max-height: 500px; max-width: 500px;" /><figcaption> Jezus de ware wijnstok © Thomas godsdienstonderwijs</figcaption></figure><br>
<br>
Jezus zei tegen zijn leerlingen: "Ik ben de wijnstok van Gods druivenplant en jullie zijn de takken. God is de tuinman, de wijngaardenier".<br>
<br>
In het evangelie van de 5e zondag van Pasen wordt dit beeld gebruikt om de verbondenheid uit te drukken tussen God, Jezus Christus en zijn leerlingen. Jezus is de ware wijnstok, de leerlingen (dus ook wij) zijn de ranken en God is de tuinman, de zorgzame wijngaardenier. Los van de wijnstok verdorren de ranken en brengen geen vrucht voort. Christenen, die niet leven van hun verbondenheid met de verrezen Heer, zijn aan het verdorren. Ze hebben dan geen voeling met de ware bron van hun leven. Met andere woorden: als je in je leven niet verbonden leeft met Jezus Christus, zul je niets van zijn Blijde Boodschap begrijpen en beleven, laat staan uitdragen naar anderen.<br>
<br>
<b>Bezinning</b><br>
<br>
<i>Het zijn prachtige beelden: </i><br>
<i>God als wijnbouwer,</i><br>
<i>de eigenaar die zorg draagt</i><br>
<i>en die levenskansen geeft.</i><br>
<i>Jezus als de enige echte wijnstok,</i><br>
<i>die zijn leven doorgeeft.</i><br>
<i>En zij die op die wijnstok geënt zijn</i><br>
<i>dragen uiteindelijk vruchten.</i><br>
<i>Deze beelden zeggen alles</i><br>
<i>over het bij elkaar horen</i><br>
<i>van God, Jezus en de mensen.</i><br>
<i>Het verwoordt</i><br>
<i>dat alleen leven in verbondenheid</i><br>
<i>iets waar maakt van het Rijk van God.</i><br>
<i>Om uit te kunnen groeien</i><br>
<i>tot een mens van God</i><br>
<i>mogen we onze kracht en ons voorbeeld</i><br>
<i>halen bij die Man van Nazareth.</i><br>
<i>Hij is een nooit uitgeputte Bron van leven en van inspiratie.</i><br>
<i>Los van Hem wordt ons leven</i><br>
<i>dor, droog en vruchteloos.</i><br>
<i>Maar in verbondenheid met Hem,</i><br>
<i>puttend uit zijn Geest,</i><br>
<i>zijn we bij de Wijnbouwer in goede handen.</i><br>
<i>Geënt op het leven van Jezus</i><br>
<i>levert ons leven vruchten af</i><br>
<i>van liefde, van goedheid</i><br>
<i>en vrede in overvloed.</i><br>
(Wim Holterman osfs)<br>
<br>
<br>
<br>





#### MEIMAAND - MARIAMAAND
<br>
<figure><img src="images/pb-sed.jpg" alt=" Mariakapelletje kruisig St.-Rochuswegel-Vossestraat Gavere © C. Piens" style="max-height: 500px; max-width: 500px;" /><figcaption> Mariakapelletje kruisig St.-Rochuswegel-Vossestraat Gavere © C. Piens</figcaption></figure><br>
<br>
Als je er op let, vind je nog tal van kapelletjes met Mariabeeldjes! Soms is het een eenvoudig kastje aan een boom of een nis in een huisgevel. Soms is het een echt gebouwtje ergens op de hoek van twee straten. In de meimaand staan er hier en daar bloemen bij Maria's beeltenis. Meimaand, Mariamaand... Wat zit daar achter? Wat is er zo bijzonder aan Maria? Waarom kom je haar beeld toch nog zo vaak tegen?<br>
<br>
Maria was de moeder van Jezus. Dat is zeker niet gemakkelijk geweest. Vanaf het begin heeft ze haar hart opengesteld voor God. Ze begreep misschien niet altijd wat er precies gebeurde, maar ze bleef trouw: aan God, aan haar zoon Jezus, aan de apostelen en later aan de eerste christenen. Maria heeft JA geantwoord op de vraag van God in haar leven. Ja, dit bijzonder kind mag in mijn leven komen. Ja, ik blijf geloven in de bijzondere roeping van mijn zoon Jezus, ook al doet het soms pijn om te zien wat Hij doet. Ja, ik blijf bij Hem ook als Hij sterft. Ja, ik geloof dat we samen zijn weg moeten gaan. Ja, ik wil alle mensen dicht bij Jezus, dicht bij God brengen.<br>
<br>
Doorheen de eeuwen is Maria een voorbeeld geweest voor vele christenen. Willen we niet allemaal trouw zijn aan ons gegeven woord? Trouw aan de mensen rondom ons? Soms lukt dat, soms niet. Bij Maria vinden we steun om vol te houden, net zoals zij dat gedaan heeft. Maria kon zo leven omdat ze haar vertrouwen in God had gesteld. Door te kijken naar Maria leren mensen meer te vertrouwen op God in hun leven.<br>
<br>
Maria wordt bij christenen al eeuwenlang vereerd. Zij is een heilige die dicht bij de gewone mensen staat en tegelijk dicht bij Jezus, dicht bij God. Heel wat vaders en moeders vonden steun bij Maria. Ze vertelden haar hun zorgen. Door tot Maria te bidden, kwamen ze dichter bij God.<br>
<br>
<b>Gebed tot Maria</b><br>
<br>
<i>Maria,</i><br>
<i>in geloof bidden wij tot U</i><br>
<i>bewaar en koester in Uw moederhart</i><br>
<i>alles wat wij U toevertrouwen: </i><br>
<i>de vele kleine zorgen,</i><br>
<i>de bedrukte vragen die blijven hangen,</i><br>
<i>de weemoed van wat we niet begrijpen,</i><br>
<i>de pijn van de vertrapte goedheid,</i><br>
<i>het zoeken naar genegenheid en begrip.</i><br>
<i>Maria,</i><br>
<i>moeder van Jezus,</i><br>
<i>wees ons nabij met Uw woord en Uw hart</i><br>
<i>als moeheid en machteloosheid ons lamleggen,</i><br>
<i>als eenzaamheid zwaar drukt,</i><br>
<i>als opeenhopende last ons te boven gaat,</i><br>
<i>als gelovig enthousiasme slinkt en wankelt,</i><br>
<i>als de trouw aan Uw Zoon dreigt stuk te lopen</i><br>
<i>Moeder,</i><br>
<i>wij danken U</i><br>
<i>dat Gij ons in dit bidden steunt.</i><br>
<i>Bescherm in uw goedheid allen die U zoeken,</i><br>
<i>bemoedig hen die met veel zorgen zitten,</i><br>
<i>bewaar allen die U nu al jaren vergeten zijn</i><br>
<i>en ook ons die nu tot U bidden.</i><br>
<i>Amen.</i><br>
<br>
<br>
<br>





#### KAPELLETJESVIERINGEN MEIMAAND TE NAZARETH
<br>
Maria is de patrones van de parochie Nazareth en hieraan zijn verschillende (eeuwen)oude tradities verbonden.<br>
Denken we maar aan de Mariale Ommegang van <b>8 september</b>. Geschriften vermelden dat deze begonnen zou zijn rond de jaren 1240.<br>
Ook de gebedsvieringen aan de diverse wijkkapelletjes in de meimaand behoren tot ons Nazareths erfgoed.<br>
Gedurende een paar avonden in de week kwamen de mensen samen rond een wijkkapel. Er werden kaarsen ontstoken en iemand las de rozenkrans voor. Om te besluiten zong men enkele Marialiederen. Tijdens de eerste en tweede Wereldoorlog was de opkomst aan deze kapellen bijzonder groot. Zij die het toentertijd meemaakten, spraken van een 'massa'. Ook na de oorlog bleven velen deze traditie in ere houden.<br>
Er kwam verval op deze samenkomsten tot buurtbewoners eind jaren '70 deze traditie weer nieuw leven in bliezen. Een traditie die wij tot op de dag van vandaag nog kennen.<br>
Ook dit jaar willen we opnieuw met velen samenkomen aan onze wijkkapelletjes. We nodigen alle buurtbewoners en ook alle parochianen uit voor een kort gebedsmoment. Het begint er telkens om 20.00 uur.<br>
De planning voor dit jaar is als volgt:<br>
<br>
Vrijdag <b>10 mei</b>: kapel Eeckhoutsdreef<br>
<br>
Maandag <b>13 mei</b>: kapel Kasteelstraat<br>
<br>
Dinsdag <b>14 mei</b>: kapel Nieuwlandstraat<br>
<br>
Woensdag <b>15 mei</b>: kapel Steinstraat<br>
<br>
Woensdag <b>15 mei</b>: kapel Warandestraat<br>
<br>
Vrijdag <b>17 mei</b>: kapel Ten Edestraat<br>
<br>
Dinsdag <b>21 mei</b>: kapel Huisepontweg<br>
<br>
Woensdag <b>22 mei</b>: kapel Gaversepontweg<br>
<br>
Woensdag <b>22 mei</b>: kapel Kortrijkseheerweg<br>
<br>
Donderdag <b>23 mei</b>: kapel Deinsestraat<br>
<br>
Vrijdag <b>24 mei</b>: kapel Boeregemstraat<br>
<br>
Woensdag <b>29 mei</b>: kapel Oudenaardseheerweg<br>
<br>
Woensdag <b>29 mei</b>: kapel 's Gravenstraat<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
Ook de hoeveviering gaat dit jaar opnieuw door in de meimaand: op dinsdag <b>7 mei 2024</b> om 20.00 u. is iedereen welkom bij de familie Royakkers, Kortrijkseheerweg 12A te Nazareth.<br>
<br>
<br>
<br>





#### VIERINGEN ROND DE WIJKKAPELLETJES TE EKE
<br>
Ook in de parochie Eke vinden we dit jaar opnieuw vele Mariavereerders die in de meimaand graag willen samenkomen met de mensen van de wijk rond hun wijkkapel.<br>
Op deze manier willen we stilstaan en bidden voor de vele zieken, voor onze overleden familie en vrienden, voor de parochies, voor de vrede in de wereld en in ons hart, de vele persoonlijke intenties...<br>
Iederéén is van harte welkom om 20.00 uur op één van de volgende gebedsmomenten:<br>
Donderdag <b>2 mei</b>: kapel Kwaadstraat-Nederbosstraat Eke<br>
<br>
Vrijdag <b>3 mei</b>: kapel Ganzenbroeck-Duivelstraat Eke<br>
<br>
Woensdag <b>15 mei</b>: kapel St. Anna Eke Landuit<br>
<br>
Dinsdag <b>28 mei</b>: kapel rotonde N60 Liddl Eke.<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### SINT AMANDUS EKE: VORMSELVIERING
<br>
Donderdag <b>9 mei</b> om 09.00 u. ontvangen 12 jongens en meisjes het H.Vormsel in de Sint Amanduskerk in Eke. In deze viering zullen zij hun doopbeloften hernieuwen. Ze ontvangen het Heilig Chrisma uit de handen van de Vormheer, Vicaris-generaal Joris Polfliet, gezonden door onze bisschop Lode.<br>
<br>
We wensen deze vormelingen een mooie toekomst als jong christenen waarin ze zich<br>
geroepen voelen om te leven naar het voorbeeld van Jezus.<br>
<br>
De Clercq Maja, De Mulder Wout, Decock Warre, Doolaege Henri, Green Reinoso Gemma,<br>
Herteleer Daan, Ilias Sizar, Van Cleemput Izaura, Van Glabeke Mathis, Van Overmeeren<br>
Elena, Van Praet Noor, Van Ryckeghem Amelie.<br>
<br>
<br>
<br>





#### VORMSELCATEHESE EKE: INZAMELACTIE VOOR VZW DE TINTEN
<br>
de vrijwilligers in De Tinten, ondersteunen mensen zonder wettig verblijf en daklozen.<br>
Op <b>9 mei</b> ontvangen wij het H.Vormsel in de Sint Amandus kerk in Eke.<br>
Op deze vreugdevolle dag willen we ook aan de mensen denken die het niet zo gemakkelijk<br>
hebben in onze maatschappij.<br>
<br>
Een warme oproep naar ieder van jullie !<br>
<br>
We doen een inzamelingsactie voor De Tinten in Gent. We verzamelen toiletartikelen :<br>
zeep, douchegel, shampoo, tandenborstels en tandpasta, scheerschuim en scheergerief,<br>
maandverband, pampers voor de allerkleinsten.<br>
Namens de vormelingen en catechisten,<br>
<br>
<br>
<br>





#### LANDELJKE GILDE ASPER
<br>
Naar jaarlijkse gewoonte organiseert de Landelijke Gilde Asper een Kruisdagenviering. Hopelijk in open lucht. Bij minder goed weer binnen.<br>
<br>
Deze viering gaat door in het Ontmoetingscentrum Sint Martinus te Asper, Hulstraat 27 , op dinsdag <b>7 mei</b> om 19.00 u. In deze viering staat het gebed om Gods zegen over de vruchten der aarde, centraal.<br>
<br>
<br>
<br>





#### ASPER: OP BEDEVAART NAAR ONZE-LIEVE-VROUW VAN KERSELARE
<br>
Op zaterdag <b>4 mei</b> gaan wij op bedevaart naar Onze-Lieve-Vrouw van Kerselare.<br>
<br>
Om 6 uur wordt er verzameld aan de kerk van Asper voor wie de bedevaart te voet wil doen. De fietsers vertrekken omstreeks 07.15 u. De deelnemers die met de wagen komen, worden om 08.30 u. verwacht in de kapel van Kerselare, waar een eucharistieviering zal opgedragen worden.<br>
De offerkaars met het opschrift ASPER zal in naam van alle deelnemers en van hen die ze vertegenwoordigen ter plaatse aangestoken worden.<br>
<br>
Een collecte (juist voor de eucharistieviering) zal u toelaten uw steentje bij te dragen, zodat de kaars voor een deeltje ook uw offerkaars wordt.<br>
De terugweg kan gebeuren met auto's van de bedevaarders (afspreken doet u best zelf).<br>
<br>
De inrichter Beweging.net rekent op uw aanwezigheid.<br>
<br>
<br>
<br>





#### EERSTE COMMUNIE
<br>
Asper: zaterdag <b>4 mei</b> om 15.00 u.<br>
Gavere: zondag <b>5 mei</b> om 09.00 u.<br>
Eke: Zaterdag <b>4 mei</b> om 10.00 u.<br>
Nazareth: Donderdag <b>9 mei</b> (Hemelvaart) om 10.30 u.<br>
<br>
<figure><img src="images/pb-ubi.jpg" alt=" Eerste communie © Kerknet" style="max-height: 500px; max-width: 500px;" /><figcaption> Eerste communie © Kerknet</figcaption></figure><br>
<br>
Onze eerste communicantjes kijken met groot verlangen uit naar het eerste weekend van de meimaand want dan zijn zij de sterretjes; zij doen hun eerste communie.<br>
<br>
De eerste communie is één van de drie initiatiesacramenten in de katholieke Kerk. Deze zijn het doopsel, de eucharistie en het vormsel. Bij die eerste communie neemt het kind voor de eerste maal volledig deel aan de eucharistie in de kerkgemeenschap. Zij ontvangen voor de allereerste keer de hostie, het 'Lichaam van Christus'. Op die leeftijd zijn deze kinderen in staat zich ontvankelijk te stellen voor de liefde van God en van Jezus die het brood breekt. Aan de viering van de eerste communie gaat een periode van voorbereiding vooraf waarin de kinderen catechese krijgen over de betekenis van de communie en de eucharistie - weliswaar op hun leeftijdsniveau.  De kinderen die de eerste communie willen ontvangen moeten wel gedoopt zijn.<br>
<br>
<br>
<br>





#### SYMBOLIEK VAN HET MEIKLOKJE
<br>
<figure><img src="images/pb-tam.jpg" alt=" Lelietje-van-dalen © Wikipedia" style="max-height: 500px; max-width: 500px;" /><figcaption> Lelietje-van-dalen © Wikipedia</figcaption></figure><br>
<br>
Dit bloempje dat welig tiert staat symbool voor zuiverheid, discretie en vooral geluk. Deze laatste symboliek is meteen ook belangrijk voor de 1ste mei, de dag dat we met een bosje meiklokjes geluk schenken aan al onze geliefden. Met andere woorden schenken van een boeketje meiklokjes betekent dat men voorspoed, geluk en liefde toewenst.<br>
<br>
Dit gebruik stamt uit 1561 toen de Franse koning Karel IX op <b>1 mei</b> aan de aanwezige hofdames meiklokjes gaf met de wens dat ze hen geluk zouden brengen. Dit welriekende bloempje is ook vaak te zien op Maria-afbeeldingen. Wat stelt dit voor? Die witte klokjes verwijzen naar de Heilige Maagd. Zij duiden op zuiverheid en nederigheid. Zo gaat ook het verhaal dat lelietjes-van-dalen zijn ontstaan uit de tranen van de heilige Maagd Maria nadat ze het graf van haar zoon had bezocht.<br>
<br>
<br>
<br>


