---
title: "Nieuws van buiten onze parochiegrenzen"
header_menu_title: "Wereldkerk"
navigation_menu_title: "Wereldkerk"
weight: 1003
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### ONZE-LIEVE-VROUW VAN KERSELARE
<br>
<b>Beschrijving</b><br>
<br>
Het bedevaartsoord en de kapel Onze-Lieve-Vrouw Kerselare zijn getuigen van de eeuwenlange Mariadevotie in de streek, opklimmend tot de 15de eeuw. De faam van de kapel en het Mariabeeldje is te danken aan de talrijke mirakels die werden genoteerd vanaf de 15de eeuw. De 16de-eeuwse kapel, gebouwd door de heren van Pamele, werd na de brand van 1961 vervangen door een nieuwe, betonnen kapel naar ontwerp van architect Juliaan Lampens. De huidige kapel bewaart nog het miraculeus beeldje van Onze-Lieve-Vrouw van Kerselare, een gepolychromeerd laatgotisch beeldje uit de eerste helft van 15de eeuw (vermoedelijk rond 1440) van de Mechelse Sint-Lucasgilde.<br>
<br>
<figure><img src="images/pb-mira.jpg" alt=" Miraculeus beeld © Kerknet" style="max-height: 500px; max-width: 500px;" /><figcaption> Miraculeus beeld © Kerknet</figcaption></figure><br>
<br>
Het kleine mirakuleuze beeldje bevindt zich in het reliekschrijn waarmee na de missen gezegend wordt.<br>
<br>
<figure><img src="images/pb-reliek.jpg" alt=" Reliekschrijn © Kerknet" style="max-height: 500px; max-width: 500px;" /><figcaption> Reliekschrijn © Kerknet</figcaption></figure><br>
<br>
<b>Historiek van de kapel</b><br>
<br>
Eerste kapel, 1460<br>
<br>
<figure><img src="images/pb-eerst.jpg" alt=" Eerste kapel © Kerknet" style="max-height: 500px; max-width: 500px;" /><figcaption> Eerste kapel © Kerknet</figcaption></figure><br>
<br>
Volgens de legende werd in 1452 een Mariabeeld dat voorheen toebehoorde aan de pastoor van Volkegem na zijn dood hier opgehangen aan een kerselaar. Een eerste mirakel bij het beeld vond plaats in 1455.<br>
De eerstesteenlegging van de oudste kapel, behorende tot de abdij van Ename, bisdom Kamerijk, op de plaats van de kerselaar vond plaats op <b>10 juli 1457</b>, inwijding op <b>3 mei 1460</b>. Van toen af startte ook de traditie om in de meimaand elke dag een mis te lezen. De talrijke mirakelen, toegeschreven aan Onze-Lieve-Vrouw van Kerselare, werden opgetekend in een Mirakelenboek.<br>
<br>
Vergroting kapel, 1570<br>
<br>
<figure><img src="images/pb-groot.jpg" alt=" Vergroting kapel © Kerknet" style="max-height: 500px; max-width: 500px;" /><figcaption> Vergroting kapel © Kerknet</figcaption></figure><br>
<br>
De kapel werd vergroot in 1570 (oorspronkelijk kapelletje bleef behouden als zijkoor) in opdracht van Jacob van Joigny, baron van Pamele, vermoedelijk als gevolg van een gelofte door zijn vader Joos nadat hij in Egypte door een krokodil aangevallen werd. De gebalsemde krokodil werd later in de kapel opgehangen en in 1804 en 1860 vervangen door een houten geschilderde krokodil van beeldhouwer Van Biesbroeck.<br>
Circa 1614 werden herstellingswerken uitgevoerd aan de kapel na vernielingen tijdens godsdienstoorlogen. In 1619 werden twee altaren ingewijd. Belangrijke werken werden ook uitgevoerd in 1679. In 1763 maakte zilversmid Van den Hende uit Oudenaarde een zilverschrijn voor het gotische miraculeus beeldje uit de 15de eeuw waarmee nu nog na de mis gezegend wordt.<br>
<br>
De kapel in de 19de eeuw<br>
Na de Franse Revolutie werd de kapel in 1796 verkocht aan een particulier en in 1831 kwam ze in het bezit van de kerkfabriek van Pamele. In de loop van de 19de eeuw werd de kapel voorzien van nieuw meubilair, onder andere een communiebank (1844), een altaar (1864 en 1868), een biechtstoel (1864), een orgel (1873). In 1887 liet de pastoor van Edelare, Jozef Verheyden, de bouwvallig geworden kapel restaureren. In 1902 kwam er nog een nieuwe preekstoel.<br>
<br>
Kapel vernield door brand<br>
De kapel van 1570 wordt op <b>21 februari 1961</b> door brand totaal vernield. Enkel het befaamde beeldje in zijn reliek kon worden gered.<br>
<br>
<figure><img src="images/pb-brand.jpg" alt=" Kapel in brand © Kerknet" style="max-height: 500px; max-width: 500px;" /><figcaption> Kapel in brand © Kerknet</figcaption></figure><br>
<br>
Nieuwe, betonnen kapel, 1963-1966<br>
<br>
<figure><img src="images/pb-beton.jpg" alt=" Betonnen kapel © Kerknet" style="max-height: 500px; max-width: 500px;" /><figcaption> Betonnen kapel © Kerknet</figcaption></figure><br>
<br>
De kerkfabriek van Onze-Lieve-Vrouw van Pamele en pastoor Hye van Pamele beslisten een nieuwe kapel te bouwen. De nieuwe kapel werd gebouwd in 1963-1966 naar het ontwerp van architect Juliaan Lampens.<br>
<br>
Van restaureren naar conserveren<br>
<br>
Toen in 2011 de dakconstructie een verbuiging vertoonde werd om voor de veiligheid redenen het dak gestut. Omdat het gebouw stabiel is werd de aanpak verschoven van restaureren naar conserveren om de schade plaatselijk te herstellen. In de kapel wordt het houten meubilair gerestaureerd en de bedevaartskandelaars worden gereconstrueerd. Rond de kapel worden ook het groen, de betonverharding en de rotssculpturen van de kleine ommegang opgeknapt. Deze hele opknapbeurt is mogelijk gemaakt door tussenkomst van de Vlaamse gemeenschap.<br>
<br>
<b>Ommegang</b><br>
<br>
Op de vroegere bedevaartweide ten noordwesten van de oude kapel is in het begin van de jaren 1950 in opdracht van pastoor Hye ook de 'kleine ommegang' aangelegd van 'Onze-Lieve-Vrouw van VII Weeën' in rotstaferelen.<br>
<br>
<figure><img src="images/pb-rots.jpg" alt=" Rotstafereel © Kerknet" style="max-height: 500px; max-width: 500px;" /><figcaption> Rotstafereel © Kerknet</figcaption></figure><br>
<br>
Op het voorplein staat een Piëta van graniet op een hoge sokkel vervaardigd door de Gentse beeldhouwer Bert Servaes (1909-1994).<br>
<br>
<figure><img src="images/pb-pieta.jpg" alt=" © Kerknet" style="max-height: 500px; max-width: 500px;" /><figcaption> © Kerknet</figcaption></figure><br>
<br>
<b>Autowijding en lange ommegang</b><br>
<br>
Op initiatief van de pastoor van Edelare, eerwaarde Heer Lourdault, en burgemeester Jozef Thienpont werd op Hemelvaartsdag 1953 een autowijding georganiseerd. De auto-motowijding van Kerselare is de grootste van het land en gaat elk jaar door op Hemelvaartsdag.<br>
<br>
<figure><img src="images/pb-auto.jpg" alt=" Autowijding © Kerknet" style="max-height: 500px; max-width: 500px;" /><figcaption> Autowijding © Kerknet</figcaption></figure><br>
<br>
In 2008 liet de pastoor ook de "lange ommegang" met vijftien arduinen kapelletjes vernieuwen.<br>
<br>
<figure><img src="images/pb-lang.jpg" alt=" Lange ommegang © Kerknet" style="max-height: 500px; max-width: 500px;" /><figcaption> Lange ommegang © Kerknet</figcaption></figure><br>
<br>
<br>
<br>


