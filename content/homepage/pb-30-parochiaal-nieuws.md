---
title: "Parochiaal nieuws"
header_menu_title: "Parochie"
navigation_menu_title: "Parochie"
weight: 1001
header_menu: true
---

![Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Paul Dhont</i>, 92 j., Nazareth<br>
<br>
<br>
<br>





#### HERABONNERING KERK & LEVEN - UPDATE
<br>
<figure><img src="images/pb-saweg.jpg.jpg" alt=" Samen op weg © Halewijn" style="max-height: 500px; max-width: 500px;" /><figcaption> Samen op weg © Halewijn</figcaption></figure><br>
<br>
Na de vertragingen bij de externe firma die de herabonneringsbrieven moest drukken, is Bpost er daarna in geslaagd om ons pakket kwijt te spelen.<br>
<br>
Halewijn heeft daarom alle brieven van onze editie Gavere-Nazareth opnieuw afgedrukt en ons toegestuurd. En dankzij de hulp van een paar extra handen is alles in een recordtempo de deur uitgegaan.<br>
<br>
Alle vrijwilligers hebben ondertussen hun ronde(s) ontvangen. U mag hen dus eerstdaags aan uw deur verwachten. Of misschien vindt u de brief gewoon in uw brievenbus als uw vrijwilliger een grote ronde of weinig tijd heeft.<br>
<br>
Alle brieven voor de abonnees van groot-Gavere zijn op de post gedaan. Vermoedelijk heeft u deze brief al ontvangen.<br>
Mogen wij vragen om de betaling niet uit te stellen en steeds het juiste rekeningnummer en de gestructureerde mededeling te gebruiken die onderaan de overschrijving staat.<br>
<br>
Voor 2024 bedraagt de prijs 67 EUR voor een gewoon abonnement en vanaf 69 EUR voor een steunabonnement. Het juiste, gezamenlijke rekeningnummer voor groot-Gavere en Nazareth-Eke is: <b>{{<icon class="fa fa-piggy-bank">}}&nbsp;BE57 8905 0411 9135</b>.<br>
<br>
Bij problemen, vragen of onduidelijkheden mogen zowel de vrijwilligers als de abonnees contact opnemen met Greta op {{<icon class="fa fa-phone">}}&nbsp;<a href="tel:093858531">09 385 85 31</a> of {{<icon class="fa fa-envelope">}}&nbsp;<a href="dewildepeil@skynet.be">dewildepeil@skynet.be</a><br>
<br>
Alle abonnees van wie tegen <b>3 december</b> géén betaling werd ontvangen, krijgen ter herinnering in Kerk & Leven nummer 50 (<b>13 december</b>) een gepersonaliseerde betalingsuitnodiging te zien op bladzijde 16.<br>
<br>
<br>
<br>





#### SCHERPENHEUVEL 5 NOVEMBER 2023
<br>
<figure><img src="images/pb-si1.jpg.jpg" alt=" In gesprek met aartsbisschop Mgr. Luc Terlinden © Marc perseyn" style="max-height: 500px; max-width: 500px;" /><figcaption> In gesprek met aartsbisschop Mgr. Luc Terlinden © Marc perseyn</figcaption></figure><br>
<br>
Naar jaarlijkse gewoonte gaan er vanuit Nazareth, Gavere, Deinze en Oudenaarde verschillende (28) bedevaarders mee op bedevaart naar Scherpenheuvel. Het is ieder jaar de eerste zondag van november de afsluiting van het bedevaart seizoen, met een eucharistieviering voorgegaan door de nieuwe aartsbisschop Mgr. Luc Terlinden. In de namiddag het lof met aansluitend de kaarsenprocessie door de straten en Basiliek en eindigen met de Vespers. Na de mis was het Receptie en Marc heeft een goed gesprek gehad met onze nieuwe Aartsbisschop. Misschien komt hij ook eens op bezoek naar Nazareth...<br>
<br>
Alle afwezigen hebben altijd ongelijk en was een mooie dag. Dank aan iedereen die erbij was en meegeholpen heeft.<br>
<br>
Foto: Marc Perseyn<br>
<br>
<br>
<br>





#### EKE: TAKE-AWAY SOLIDARITEITSMAAL TVV LISANGA
<br>
<figure><img src="images/pb-wzc.jpg.jpg" alt=" Solidariteitsmaal tvv Lisanga © WZC de Lichtervelde" style="max-height: 500px; max-width: 500px;" /><figcaption> Solidariteitsmaal tvv Lisanga © WZC de Lichtervelde</figcaption></figure><br>
<br>
Op vrijdag <b>24 november</b> organiseert WZC de Lichtervelde opnieuw een take-awaymaaltijd ten voordele van vzw Lisanga. Er is de keuze tussen Gentse waterzooi (ook vegetarisch en incl. aardappelen) en varkenswangetjes met gratin.<br>
<br>
Beide maaltijden kunnen aangekocht worden voor EUR 12 per portie en dienen op voorhand te worden gereserveerd. De maaltijden kunnen worden afgehaald tussen 15.00 u. en 18.00 u. in WZC de Lichtervelde.<br>
<br>
Inschrijven kan voor <b>15 november</b> via {{<icon class="fa fa-envelope">}}&nbsp;<a href="verstraetej@delichtervelde.zkj.be.">verstraetej@delichtervelde.zkj.be.</a> Van harte aanbevolen!<br>
<br>
<br>
<br>





#### KERK GAVERE: HERDENKINGSVIERING VOOR DE OVERLEDENEN BEWONERS VAN HET WZC MARIAHUIS
<br>
<figure><img src="images/pb-vae.jpg.jpg" alt=" Herdenking overledenen Mariahuis1 © C. Piens" style="max-height: 500px; max-width: 500px;" /><figcaption> Herdenking overledenen Mariahuis1 © C. Piens</figcaption></figure><br>
<br>
<figure><img src="images/pb-mox.jpg.jpg" alt=" Herdenking overledenen Mariahuis2 © C. Piens" style="max-height: 500px; max-width: 500px;" /><figcaption> Herdenking overledenen Mariahuis2 © C. Piens</figcaption></figure><br>
<br>
Maandagavond <b>6 november</b> werd in een sereen moment stilgestaan bij alle bewoners die er sinds november vorig jaar tot op heden overleden zijn. Eerbiedwaardig werden hun namen genoemd als een balsem op een diepe wonde. Het eenvoudige aandenken met de naam van de overleden bewoner en de vele bloemen waren een blijk van verbondenheid en dankbaarheid voor wat die bewoners hebben betekend, een teken dat wij hen niet vergeten. Ook werd er gebeden om kracht voor allen die moeten leven met het gemis van een dierbare. Maar als mensen die geloven in de verrijzenis weten wij dat het aardse leven slechts een doortocht is naar een nieuw en ander bestaan bij de God van alle leven waar wij opnieuw met elkaar verenigd zullen zijn.<br>
<br>
Blijven praten over de overledenen is een bewijs dat wij hen niet vergeten. Daartoe was er daarna ruimschoots tijd vrijgemaakt om verhalen en herinneringen opnieuw voor de geest te halen en te delen met familie en verzorgend personeel.<br>
<br>
<br>
<br>





#### BIDDEN VOOR VREDE
<br>
<figure><img src="images/pb-hi.jpg.jpg" alt=" Biddende handen © Thomas KU Leuven" style="max-height: 500px; max-width: 500px;" /><figcaption> Biddende handen © Thomas KU Leuven</figcaption></figure><br>
<br>
<i>God van gerechtigheid en mededogen,</i><br>
<i>Wij bidden tot U voor allen die vandaag lijden in het Heilig Land.</i><br>
<br>
<i>Voor uw geliefde kinderen, Israëli's en Palestijnen,</i><br>
<i>die getraumatiseerd zijn en vrezen voor hun leven.</i><br>
<br>
<i>Voor families die rouwen.</i><br>
<i>Voor wie beelden zagen die voor altijd op hun netvlies gebrand staan.</i><br>
<i>Voor wie in angst en onzekerheid wachten op nieuws.</i><br>
<i>Voor wie de hoop elke dag kleiner wordt.</i><br>
<br>
<i>Voor jonge mannen en vrouwen,</i><br>
<i>die zich klaarmaken voor het front</i><br>
<i>en de last dragen van wat anderen hebben gedaan</i><br>
<i>of van wat van hen zal worden gevraagd.</i><br>
<br>
<i>Voor de burgerbevolking in Israël,</i><br>
<i>Gaza en de Westelijke Jordaanoever: </i><br>
<i>dat ze beschermd worden,</i><br>
<i>dat elk mensenleven telt</i><br>
<i>en gekoesterd en herinnerd wordt.</i><br>
<br>
<i>Voor gewonden</i><br>
<i>en voor hen die hun leven lang littekens zullen dragen.</i><br>
<i>Voor wie wanhopig op zoek zijn naar medische verzorging</i><br>
<i>waar die niet te vinden is.</i><br>
<br>
<i>Voor dokters en hulpverleners,</i><br>
<i>die hun eigen leven op het spel zetten</i><br>
<i>om dat van anderen te redden.</i><br>
<br>
<i>Voor wie in hun hart woede voelen</i><br>
<i>en geweld met geweld beantwoorden.</i><br>
<i>Dat Gij hen verrast met uw barmhartigheid</i><br>
<i>en hun hart ombuigt tot vriendelijkheid</i><br>
<i>voor hun medemensen.</i><br>
<br>
<i>Voor vredestichters,</i><br>
<i>wier verbeelding groot genoeg is</i><br>
<i>om andere wegen voor te stellen.</i><br>
<i>Dat ze kunnen spreken en handelen</i><br>
<i>én gehoord worden.</i><br>
<br>
<i>Almachtige en liefdevolle God,</i><br>
<i>Gij hebt beloofd dat er een dag komt</i><br>
<i>waarop zwaarden omgesmeed worden tot ploegijzers.</i><br>
<i>Kom ons nabij in onze nood</i><br>
<i>en breng vrede over dit geteisterde land.</i><br>
<i>Amen.</i><br>
<br>
<br>
<br>





#### GAVERE-ASPER: NAAMOPGAVE VORMELINGEN - WIE BEN IK?
<br>
Asper: zaterdag <b>18 november</b> - 18 uur Gavere: zondag <b>19 november</b> - 9 uur<br>
<br>
<figure><img src="images/pb-non.jpg.jpg" alt=" Op weg naar het vormsel © Kerknet" style="max-height: 500px; max-width: 500px;" /><figcaption> Op weg naar het vormsel © Kerknet</figcaption></figure><br>
<br>
"Jij bent bijzonder... daarom gaven je ouders je bij je doopsel een naam. Mensen spreken je met je eigen naam aan. Die naam onderscheidt je ook van anderen en word je ook geroepen door God. Jij gaat je naam voor je geloofsgemeenschap opgeven in voorbereiding op je vormsel.<br>
<br>
Bij het doopsel deden anderen dit in jouw plaats. Nu wil je zelf bevestigen dat je Jezus beter wil leren kennen en dichter bij God wil zijn met de hulp van de heilige Geest. Tegelijk krijg je ook een opdracht mee. Als je je naam opgeeft voor je vormsel krijg je de opdracht mee te bouwen aan Gods koninkrijk. Niet alleen een cadeau maar ook een verantwoordelijkheid. Gelukkig hoef je dit niet alleen te doen, je bent goed omringd door je ouders, vrienden, catechisten en de andere gelovigen. Zij leggen samen met jou jouw naam in Gods handen. En God heeft bij je doopsel jouw naam in Zijn hand geschreven. Hij vergeet jou nooit zoals een liefhebbende vader. Zijn liefde is trouw en onvoorwaardelijk. Bij elke stap die je zet naar je vormsel klinkt Zijn naam als "Ik zal er zijn altijd en opnieuw voor iedereen".<br>
<br>
Wij wensen alle vormelingen een goede voorbereiding op weg naar het Vormsel.<br>
Bron: Kerknet<br>
<br>
<br>
<br>





#### WEEK VAN DE SENIOREN VAN 20 TOT 26 NOVEMBER 2023
<br>
Deze week is een organisatie van de Vlaamse Ouderenraad en gaat dit jaar onder de noemer <b>"Bepaal je eigen verhaal"</b>.<br>
<br>
De Vlaamse Ouderenraad wil de ervaring en talenten van ouderen samenbrengen en inzetten om een samenleving te bevorderen die actief ouder worden voor iedereen mogelijk maakt.<br>
Naarmate we ouder worden, veranderen de uitdagingen waarmee we geconfronteerd worden, de rollen die we opnemen en de noden die we ervaren. De Vlaamse Ouderenraad streeft naar een samenleving waarin iedereen op een kwaliteitsvolle manier ouder kan worden, in alle diversiteit en in elke levensfase.<br>
Het principe van actief ouder worden staat daarbij centraal. Actief ouder worden houdt in dat iedereen, ook wie zich in een kwetsbare situatie bevindt, zo lang als mogelijk zijn eigen levenswijze in handen houdt en ouder kan worden op een manier die zijn sociaal, mentaal en fysisch welzijn bevordert en zijn volwaardige deelname aan de samenleving mogelijk maakt. Ook dan willen mensen hun capaciteiten ontplooien, deelnemen aan de samenleving en die samenleving mee vormgeven. Dat vraagt om eigen engagement, maar ook om een samenleving die daarvoor open staat.<br>
Aan die samenleving wil de Vlaamse Ouderenraad mee bouwen.<br>
Bron: Vlaamse ouderenraad<br>
<br>
<figure><img src="images/pb-aro.jpg.jpg" alt=" Seniorenweek © Vlaamse ouderenraad" style="max-height: 500px; max-width: 500px;" /><figcaption> Seniorenweek © Vlaamse ouderenraad</figcaption></figure><br>
<br>
<br>
<br>





#### GAVERE: 11 NOVEMBER - HERDENKING WAPENSTILSTAND
<br>
<figure><img src="images/pb-edo.jpg.jpg" alt=" Wapenstilstand © C. Piens" style="max-height: 500px; max-width: 500px;" /><figcaption> Wapenstilstand © C. Piens</figcaption></figure><br>
<br>
Op <b>11 november 1918</b> om 11 uur werd in een spoorwegrijtuig in het Franse Compiègne de wapenstilstand ondertekend. "Nooit meer oorlog" was toen de leuze maar de wereld heeft daar niets uit geleerd want tot op vandaag zijn er in alle hoeken van de wereld nog zoveel oorlogen met ontelbare doden en zoveel leed.<br>
Her-denken betekent respectvol eren maar ook denken hoe wereldwijd die langverwachte vrede kan groeien, hoe wij allen daaraan kunnen meewerken.<br>
In een eerbiedwaardige en serene vredeswake herdachten we in de kerk van Gavere al die nutteloos gestorven en gekwetste mensen en hebben we samen gebeden om vrede wereldwijd. In het vertrouwen en het geloof dat een gebed nooit verloren gaat blijven we hopen dat Gods Koninkrijk hier ooit werkelijkheid wordt.<br>
<br>
<br>
<br>


