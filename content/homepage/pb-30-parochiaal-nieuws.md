---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### NAZARETH: EERSTE COMMUNIE EN VORMSEL
<br>
<figure><img src="images/pb-vir.jpg" alt=" Versiering van de kerk van Nazareth © Rita Van Oost" style="max-height: 500px; max-width: 500px;" /><figcaption> Versiering van de kerk van Nazareth © Rita Van Oost</figcaption></figure><br>
<br>
Ter gelegenheid van de Eerste Communie op OLH Hemelvaart en de zaterdag daarop het H. Vormsel hebben de bloemenmeisjes onze OLV Geboortekerk te Nazareth terug kleurig versierd.<br>
<br>
<br>
<br>





#### VORMSELCATECHESE SINT AMANDUS EKE
<br>
<figure><img src="images/pb-hos.jpg" alt=" Gevormden Eke © Luc Van Nimmegeers" style="max-height: 500px; max-width: 500px;" /><figcaption> Gevormden Eke © Luc Van Nimmegeers</figcaption></figure><br>
<br>
Op donderdag <b>9 mei</b> ontvingen 12 jongeren het vormselsacrament.<br>
<br>
Aan Maja, Elena, Mathis, Wout, Warre, Daan, Sizar, Noor, Henri, Amelie, Izaura, Gemma.<br>
<br>
Wij bidden dat de Geest die je ontvangen hebt je niet meer met rust laat,<br>
maar je blijft bezielen. Zodat je - stap voor stap - verder gaat op de ingeslagen weg,<br>
hoe moeilijk die soms ook mag zijn.<br>
<br>
Je kreeg van God handen om te helpen, ogen om te begrijpen, verstand om klaar te zien en een hart om mee te voelen ...<br>
dat alles om de top te bereiken en deze wereld te vullen met vriendschap, vreugde, vrede, goedheid, geduld, zachtmoedigheid en ingetogenheid.<br>
<br>
Moge God je helpen om als echte christen te leven.<br>
<br>
Van harte proficiat met je Vormsel.<br>
<br>
Vanwege het catecheseteam:<br>
<br>
Veerle, Ria, Marleen en Hilde<br>
<br>
<br>
<br>





#### BEDEVAART NAAR HALLE - ZATERDAG 18 MEI 2024
<br>
<figure><img src="images/pb-mei.jpg" alt=" Bedevaart naar Halle © Greta Peil" style="max-height: 500px; max-width: 500px;" /><figcaption> Bedevaart naar Halle © Greta Peil</figcaption></figure><br>
<br>
Op de zaterdag van Pinksteren vertrekt al meer dan 60 jaar een groep wandelaars en<br>
bedevaarders te voet van aan de kerk van Eke naar de Sint Martinusbasiliek van Halle.<br>
<br>
Iedereen die graag de tocht van ongeveer 60 km wil meestappen, is welkom!<br>
Onze stappers vertrekken dit jaar op zaterdag <b>18 mei 2024</b> om 07.30 u. aan de kerk van Eke.<br>
Onderweg worden er voldoende rustpauzes ingelast en kan er iets gegeten of gedronken worden.<br>
<br>
De aankomst in de basiliek van Halle is voorzien rond middernacht.<br>
Daar wordt door de bedevaarders de meegebrachte bedevaartskaars aangestoken. We informeren ons nog verder of dit opnieuw in de eucharistieviering om 01.00 u. op Pinksterzondag, voorgegaan door pastoor-deken Guy De Keersmaecker, zal zijn.<br>
<br>
Iedereen die onze bedevaarders een hart onder de riem wil steken, mag hen komen uitzwaaien<br>
aan de kerk van Eke of is welkom in Halle rond middernacht.<br>
<br>
Wie graag meer informatie wil, mag contact opnemen met Marc Perseyn op {{<icon class="fa fa-phone">}}&nbsp;<a href="tel:093855731">09 385 57 31</a> of<br>
{{<icon class="fa fa-phone">}}&nbsp;<a href="tel:0475612062">0475 61 20 62</a> of {{<icon class="fa fa-envelope">}}&nbsp;<a href="marc.perseyn@skynet.be">marc.perseyn@skynet.be</a><br>
<br>
<br>
<br>





#### KAPELLETJESVIERINGEN MEIMAAND TE NAZARETH
<br>
Maria is de patrones van de parochie Nazareth en hieraan zijn verschillende (eeuwen)oude tradities verbonden.<br>
Denken we maar aan de Mariale Ommegang van <b>8 september</b>. Geschriften vermelden dat deze begonnen zou zijn rond de jaren 1240.<br>
Ook de gebedsvieringen aan de diverse wijkkapelletjes in de meimaand behoren tot ons Nazareths erfgoed.<br>
Gedurende een paar avonden in de week kwamen de mensen samen rond een wijkkapel. Er werden kaarsen ontstoken en iemand las de rozenkrans voor. Om te besluiten zong men enkele Marialiederen. Tijdens de eerste en tweede Wereldoorlog was de opkomst aan deze kapellen bijzonder groot. Zij die het toentertijd meemaakten, spraken van een 'massa'. Ook na de oorlog bleven velen deze traditie in ere houden.<br>
Er kwam verval op deze samenkomsten tot buurtbewoners eind jaren '70 deze traditie weer nieuw leven in bliezen. Een traditie die wij tot op de dag van vandaag nog kennen.<br>
Ook dit jaar willen we opnieuw met velen samenkomen aan onze wijkkapelletjes. We nodigen alle buurtbewoners en ook alle parochianen uit voor een kort gebedsmoment. Het begint er telkens om 20.00 uur.<br>
De planning voor dit jaar is als volgt:<br>
<br>
Vrijdag <b>17 mei</b>: kapel Ten Edestraat<br>
<br>
Dinsdag <b>21 mei</b>: kapel Huisepontweg<br>
<br>
Woensdag <b>22 mei</b>: kapel Gaversepontweg<br>
<br>
Woensdag <b>22 mei</b>: kapel Kortrijkseheerweg<br>
<br>
Donderdag <b>23 mei</b>: kapel Deinsestraat<br>
<br>
Vrijdag <b>24 mei</b>: kapel Boeregemstraat<br>
<br>
Woensdag <b>29 mei</b>: kapel Oudenaardseheerweg<br>
<br>
Woensdag <b>29 mei</b>: kapel 's Gravenstraat<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### VIERINGEN ROND DE WIJKKAPELLETJES TE EKE
<br>
Ook in de parochie Eke vinden we dit jaar opnieuw vele Mariavereerders die in de meimaand graag willen samenkomen met de mensen van de wijk rond hun wijkkapel.<br>
Op deze manier willen we stilstaan en bidden voor de vele zieken, voor onze overleden familie en vrienden, voor de parochies, voor de vrede in de wereld en in ons hart, de vele persoonlijke intenties...<br>
Iederéén is van harte welkom om 20.00 uur op één van de volgende gebedsmomenten:<br>
<br>
Woensdag <b>15 mei</b>: kapel St. Anna Eke Landuit<br>
<br>
Dinsdag <b>28 mei</b>: kapel rotonde N60 Liddl Eke.<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### ONTMOETING MET BISSCHOP LODE
<br>
<figure><img src="images/pb-sub.jpg" alt=" ontmoeting met bisschop Lode © Christine Piens" style="max-height: 500px; max-width: 500px;" /><figcaption> ontmoeting met bisschop Lode © Christine Piens</figcaption></figure><br>
<br>
Na de vormselviering heeft Bisschop Lode tijd vrijgemaakt om in een gemoedelijke en ontspannen sfeer te luisteren hoe in onze nieuwe parochie in gedachten, woorden en daden gewerkt wordt om de gaven van de Geest aanwezig te brengen tot opbouw van een levende gemeenschap rond de figuur van Christus. Dat dit vandaag niet zo vanzelfsprekend is, daarvan zijn we ons bewust maar met respect, begrip en luisterbereidheid is er zoveel mogelijk om aan kerkopbouw te doen.<br>
Om een warme gemeenschap op te bouwen is er ook nood aan een plaats waar mensen kunnen samenkomen om zuurstof en inspiratie te vinden. En daartoe is het kerkgebouw, Gods huis, een rustige inspirerende, sacrale tempel met ruimte voor gebed en verstilling. In deze context is de rol van de kerkbesturen en het centraal kerkbestuur heel belangrijk. Ervoor zorgen dat de liturgie op een eerbiedwaardige wijze kan doorgaan is een van hun taken maar eveneens dragen zij verantwoordelijkheid in het behoeden van de materieel en immaterieel erfgoed.<br>
<br>
Dank je wel Bisschop Lode voor uw eenvoud en toegankelijkheid, uw luisterbereidheid en toekomstvisie op kerk en maatschappij. De Kerk van vandaag zal niet meer de Kerk van morgen zijn. Daar moeten we ons bewust van zijn maar blijf geloven dat Gods wegen ondoorgrondelijk zijn en Hij ons verder leidt, dat geeft vertrouwen om samen door te gaan.<br>
Deze fijne ontmoeting werd beklonken met een etentje want samen eten is een sociaal smeermiddel dat leidt tot verbondenheid wederzijds respect en waardering.<br>
<br>
<br>
<br>





#### GROOT-GAVERE: HET VORMSEL, EEN FEEST!
<br>
<figure><img src="images/pb-mox.jpg" alt=" Vormsel te Gavere © Christine Piens" style="max-height: 500px; max-width: 500px;" /><figcaption> Vormsel te Gavere © Christine Piens</figcaption></figure><br>
<figure><img src="images/pb-aro.jpg" alt=" Vormsel te Asper © Christine Piens" style="max-height: 500px; max-width: 500px;" /><figcaption> Vormsel te Asper © Christine Piens</figcaption></figure><br>
<br>
Zaterdag 11 en zondag <b>12 mei</b> waren feestelijke dagen voor onze vormelingen en hun familie. Het was fijn om in het midden van de belangstelling te staan maar als gevormde houdt het daar niet op. Als christen leven gaat niet zomaar, daarvoor heb je geloof nodig dat God je leven richting geeft. E.H. Tony De Jans en Bisschop Lode benadrukten dat het vormselsacrament een belangrijke stap is in de geloofsgroei van deze jonge mensen. Als teken van Gods nabijheid tekenden zij hen met het Zegel van de Heilige Geest, de gave Gods. Dat geschenk van God werd voor deze jongeren duidelijk aan de hand van twee gebaren. Eerst de handoplegging: God wil hen beschermen en leiden. En daarna de zalving met het chrisma: God wil in elk van deze jongeren Zijn Geest laten doordringen zodat die Geest werkzaam in hen kan worden. Hij is een tochtgenoot, een kracht, een zekerheid dat ze er nooit alleen voor staan.<br>
<br>
De feestelijk versierde kerken waren figuurlijk tot de nok gevuld met familie en vrienden en zij allemaal waren er getuige van dat deze jongeren het goed hebben gedaan. De catechisten (Chris, Christiane, Liesbeth en Rita) hebben deze vormelingen tijdens de catechesemomenten ingewijd in het leven als christen. Zij hebben meegeschreven aan het levensverhaal van deze jonge mensen. De basisinitiatie die ze aanreikten kan voor sommigen een aanzet zijn om de gave van het geloof stap voor stap een plaats te geven in hun leven.<br>
<br>
<br>
<br>





#### PINKSTEREN - ZONDAG 19 MEI
<br>
<figure><img src="images/pb-vae.jpg" alt=" Pinksteren © Historianet.nl" style="max-height: 500px; max-width: 500px;" /><figcaption> Pinksteren © Historianet.nl</figcaption></figure><br>
<br>
Nadat op Pasen de boodschap dat Jezus verrezen is wordt gevierd en nadat dit geloof na veertig dagen wordt bekrachtigd met de Hemelvaart (Jezus leeft bij God, maar terzelfdertijd nog steeds met ons), vieren christenen 10 dagen na Hemelvaart Pinksteren. Het grote feest waarop wereldwijd wordt herdacht dat Christus zijn beloofde Geest (de derde Persoon van de Drie-eenheid) aan zijn leerlingen heeft geschonken. De leerlingen trokken daarop de wereld in om de boodschap van Jezus verder uit te dragen. Pinksteren kan daarmee ook worden beschouwd als het geboortefeest van de Kerk. Moge hetzelfde vuur dat Hem en zijn leerlingen bezielde ook ons in vuur en vlam zetten.<br>
<br>
Een Zalige Hoogdag<br>
Pastoor Guy en het parochieteam<br>
<br>
<b>Pinkstergedachte</b><br>
<br>
<i>De Heilige Geest</i><br>
<i>is God die in ons woont</i><br>
<i>die ons bezielt in de kern van ons bestaan</i><br>
<i>die ons aanspreekt met zijn eigen naam</i><br>
<i>"Ik ben er voor U".</i><br>
<br>
<i>De Heilige Geest</i><br>
<i>is God die in ons leeft</i><br>
<i>als wij Hem laten leven;</i><br>
<i>is God die in ons liefde is</i><br>
<i>als wij ons laten beminnen;</i><br>
<i>is God die onze vrede is</i><br>
<i>als wij Hem toelaten.</i><br>
<br>
<i>Hij waait in ons</i><br>
<i>als adem van leven,</i><br>
<i>Hij stuwt ons voort</i><br>
<i>om er te zijn voor anderen,</i><br>
<i>opdat alles wat wij doen</i><br>
<i>zijn liefde uitademt.</i><br>
<br>
<i>Hij brandt in ons als een vuur</i><br>
<i>en maakt ons geestdriftig</i><br>
<i>voor de zaak van Jezus Christus: </i><br>
<i>om te bouwen aan een gemeenschap</i><br>
<i>die hemel op aarde brengt.</i><br>
<i>De heilige Geest</i><br>
<i>is God die in ons woont</i><br>
<i>in ons spreekt, ons bezielt en ons voortstuwt</i><br>
<i>vanuit die ene zekerheid: </i><br>
<i>Je staat nooit alleen.</i><br>
<br>
<br>
<br>





#### HERDENKING PASTOOR EDDY LE BEER
<br>
<figure><img src="images/pb-tui.jpg" alt=" Eddy Le Beer © Kerknet" style="max-height: 500px; max-width: 500px;" /><figcaption> Eddy Le Beer © Kerknet</figcaption></figure><br>
<br>
Pinksterzondag <b>19 mei</b> - 9 uur kerk Gavere<br>
<br>
Vorig jaar, <b>18 mei 2023</b> op Hemelvaartsdag, overleed pastoor Eddy Le Beer. Gelovend in de verrijzenis leeft hij nu verder bij zijn hemelse Vader, de Bron van nieuw leven. Uit eerbied en respect voor zijn jarenlange dienstbaarheid wil de geloofsgemeenschap, 1 jaar na zijn overlijden, deze uitzonderlijke mens in herinnering brengen en hem in gebed en zang dank betonen voor wat hij voor ons betekend heeft.<br>
<br>
De herdenkingsviering gaat door op Pinksterzondag <b>19 mei</b> om 9 uur in "zijn" kerk van Gavere waar hij gedurende veel jaren voorganger is geweest en lief en leed gedeeld heeft met zijn medeparochianen. Moge hij in vrede rusten bij God en al zijn dierbaren.<br>
<br>
Ieder daartoe van harte uitgenodigd.<br>
<br>
<br>
<br>





#### HOOGFEEST VAN DE HEILIGE DRIE-EENHEID
<br>
<figure><img src="images/pb-una.jpg" alt=" Heilige Drie-eenheid © Onze Lieve Vrouw ter Nood in Heiloo" style="max-height: 500px; max-width: 500px;" /><figcaption> Heilige Drie-eenheid © Onze Lieve Vrouw ter Nood in Heiloo</figcaption></figure><br>
<br>
In de Rooms-Katholieke Kerk wordt op de eerste zondag na Pinksteren het hoogfeest van de Heilige Drie-eenheid gevierd: God in drie personen: de Vader, de Zoon en de Heilige Geest. We vieren God als Schepper, verlosser en Helper. God is de Vader die van ons houdt en bezorgd is om ons, Hij is de Zoon die ons voordoet hoe we moeten leven, Hij is de Geest die ons bezielt en enthousiast maakt om zelf iets goeds van de wereld te maken. Dat beeld van de Drie-Ene God is moeilijk voorstelbaar, maar eigenlijk belijden wij telkens we een kruisteken maken dat wij in de Drie-Ene God geloven. We belijden dat de Vader, de Zoon en de Heilige Geest één zijn en met elkaar verbonden zijn.<br>
<br>
In de naam van de Vader, die ons het leven geeft, die antwoordt op onze vragen en ons vrij laat.<br>
In de naam van de Zoon, die in de wereld komt, het mensenleven deelt, onze broeder wil zijn, en ons voorgaat.<br>
In de naam van de Geest, die onze harten verwarmt, ons denken verlicht, richting geeft aan ons handelen, en ons krachtig maakt.<br>
<br>
<b>Bezinning</b><br>
<br>
<i>Met God op stap gaan</i><br>
<i>naar je medemensen toe,</i><br>
<i>is Vader zijn.</i><br>
<i>Je zal hevig naar hen verlangen</i><br>
<i>en hen liefhebben</i><br>
<i>zoals een echte vader houdt van zijn kind.</i><br>
<i>Je zal hen kansen geven,</i><br>
<i>hen ernstig nemen</i><br>
<i>en geloven in diegenen</i><br>
<i>met wie je werkt.</i><br>
<br>
<i>Op stap gaan is ook Zoon zijn.</i><br>
<i>Je gedragen voelen</i><br>
<i>en gestuwd door een innige liefde</i><br>
<i>die je helpt loskomen en bevrijden</i><br>
<i>uit wat mensen tegenhoudt</i><br>
<i>om voluit te leven.</i><br>
<i>Zo kan je jezelf aanvaarden</i><br>
<i>en ook ieder ander met wie je samen bent.</i><br>
<br>
<i>Op stap gaan is Geest, ruimte, zijn.</i><br>
<i>Je niet op jezelf richten</i><br>
<i>of op een heel beperkt doel,</i><br>
<i>maar verder kijken.</i><br>
<i>Samen eerlijke horizonten zoeken</i><br>
<i>naar helende eenheid toe.</i><br>
<br>
<br>
<br>





#### GEBED TOT MARIA
<br>
<i>Weesgegroet Maria,</i><br>
<i>moeder van God,</i><br>
<i>moeder van de Kerk en van alle mensen,</i><br>
<i>wil voor ons een gids en voorbeeld zijn.</i><br>
<i>Bevestig ons in het geloof</i><br>
<i>dat God ook vandaag</i><br>
<i>arme en kleine mensen bevrijdt</i><br>
<i>en ze blij en groot maakt.</i><br>
<i>Bid met ons mee</i><br>
<i>om de gave van Gods Geest</i><br>
<i>in goede en kwade dagen.</i><br>
<i>Zeg ons elke dag opnieuw : </i><br>
<i>"Doe maar wat Hij u zeggen zal".</i><br>
<i>Dan zullen wij naar Jezus' woord en leven</i><br>
<i>God beminnen,</i><br>
<i>de naaste liefhebben</i><br>
<i>en dienstbaar zijn aan Kerk en wereld. Amen.</i><br>
<br>
<br>
<br>


