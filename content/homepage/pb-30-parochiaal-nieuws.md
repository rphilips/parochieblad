---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Agnes Ollovier</i>, 74 j., echtg. Paul Simoens<br>
<i>Georgette Martens</i>, 93 j., weduwe Gregorius Van der Beken<br>
<br>
<br>
<br>





#### HERDENKINGSVIERINGEN OVERLEDENEN
<br>
Vrijdag <b>1 november</b> - Allerheiligen<br>
09.00 u. kerk Gavere: eucharistie met overhandiging gedachteniskruisjes<br>
10.30 u. kerk Nazareth: eucharistie met overhandiging gedachteniskruisjes<br>
<br>
Zaterdag <b>2 november</b> - Allerzielen<br>
18.00 u. kerk Eke: eucharistie met overhandiging gedachteniskruisjes<br>
<br>
Zondag <b>3 november</b> - zondag door het jaar<br>
09.00 u. kerk Gavere: eucharistie<br>
10.30 u. kerk Nazareth: eucharistie<br>
<br>
<br>
<br>





#### INFO TARIEVEN EN ABONNERING KERK & LEVEN - BELANGRIJKE INFO
<br>
---------------------------------------<br>
Code: FOTO-178 Copyright: Halewijn nv<br>
------------------------------------------<br>
<br>
Binnenkort start Otheo (vroeger Halewijn NV) met de herabonnering op Kerk & Leven voor 2025.<br>
Door een aantal ingrijpende wijzigingen zal deze herabonnering helemaal anders verlopen dan in het verleden.<br>
<br>
Door het <b>wegvallen van de subsidies voor Bpost</b> zijn de tarieven voor de verzending van uw parochieblad verzesvoudigd. Dit sinds <b>1 juli 2024</b>, wat resulteert in een extra verzendkost voor de tweede helft van 2024. Een enorme kost die niet wordt doorgerekend naar de abonnees, maar die wordt gedragen door Katholieke Media Groep (vroeger Halewijn NV).<br>
<br>
Voor 2025 is Otheo helaas genoodzaakt om deze stijging door te rekenen in de nieuwe abonnementsprijs.<br>
<br>
<b>ER KOMEN TWEE FORMULES:</b><br>
<br>
Door de stijging van die Bpost tarieven zullen er in 2025 niet één, maar twee verschillende abonnementsformules bestaan. Abonnees kunnen kiezen tussen een Digitaal + Print abonnement of een (goedkoper) Digitaal abonnement:<br>
<br>
<b>Digitaal abonnement:</b><br>
Wekelijkse Kerk & Leven in digitale vorm (via een link in je mailbox)<br>
Onbeperkte toegang tot Otheo.be<br>
Wekelijkse nieuwsbrief van Otheo<br>
Dagelijkse nieuwsbrief van Otheo<br>
4 keer het kwartaalblad Otheo Magazine in printversie in de brievenbus<br>
<br>
<b>Digitaal + Print abonnement:</b><br>
Wekelijkse Kerk & Leven in printversie in de brievenbus<br>
Wekelijkse Kerk & Leven in digitale vorm (via een link in je mailbox)<br>
Onbeperkte toegang tot Otheo.be<br>
Wekelijkse nieuwsbrief van Otheo in digitale vorm<br>
Dagelijkse nieuwsbrief van Otheo in digitale vorm<br>
4 keer het kwartaalblad Otheo Magazine in printversie in de brievenbus<br>
<br>
<b>WAT IS HET OTHEO MAGAZINE?</b><br>
<br>
Vanaf 2025 wordt het Otheo Magazine gelanceerd, een kwartaalblad dat vier keer per jaar zal verschijnen: in maart, juni, september en december. Dit magazine bevat ongeveer 80 pagina's en vormt een sterke aanvulling op Kerk & Leven. Elk seizoen een magazine vol verhalen van geloof, hoop en liefde. Met uitgebreide interviews, fotoreportages en inspirerende analyses. We drukken het magazine in offset, waardoor de kostprijs om het magazine te maken, dezelfde is als die van een Kerk & Leven.<br>
<br>
Wanneer u een Otheo magazine ontvangt, zal er die week geen gewone Kerk & Leven zijn. In totaal verschijnen er 44 edities van Kerk & Leven en 4 keer het Otheo Magazine. Samen ontvangt u als abonnee dus nog steeds 48 nummers per jaar.<br>
<br>
<b>TARIEVEN IN 2025</b><br>
<br>
De abonnementskosten voor 2025 zijn als volgt vastgesteld:<br>
<br>
Digitaal abonnement: 3,99 EUR per maand (via domiciliëring)<br>
<br>
Digitaal + Print abonnement: 96 EUR per jaar of 7,99 EUR per maand (via domiciliëring)<br>
<br>
We zijn ons er heel goed van bewust dat dit een aanzienlijke verhoging is van de abonnementsprijs. Zoals eerder gesteld, is dat het rechtstreekse gevolg van de stijging van de posttarieven, die ook voor alle andere mediatitels gelden. Toch durven we ook stellen dat wekelijks een Kerk & Leven maken én in de bus krijgen, 2 EUR per week waard is.<br>
<br>
<b>HERABONNERING VIA VRIJWILLIGERS</b><br>
<br>
Vandaag kunnen abonnees zowel centraal bij Katholiek Media Groep als lokaal via de vrijwilligers (her)abonneren.<br>
Voor Nazareth en Eke mochten we ieder jaar opnieuw op onze talrijke vrijwilligers rekenen.<br>
<br>
In 2025 zijn er 4 abonnementsformules: digitaal met betaling van het jaarabonnement, op papier met betaling van het jaarabonnement, digitaal met betaling via domiciliering en op papier met betaling via domiciliering. Dit zijn zaken die technisch enkel centraal kunnen worden beheerd.<br>
We kunnen niet verlangen dat onze vrijwilligers de maandelijkse domiciliëring voor hun abonnees apart zullen opzetten en opvolgen. Ook dit zal centraal worden beheerd.<br>
<b>Om alle bovenstaande redenen en om het risico op fouten te beperken, zal het abonnementenbeheer van alle edities voortaan centraal via Katholieke Media Groep verlopen.</b><br>
<br>
<b>HERABONNERINGSBRIEVEN</b><br>
<br>
De herabonneringsbrieven worden centraal verstuurd en ondertekend door de hoofdredacteur en één lokale vrijwilliger (de abonnementsverantwoordelijke).<br>
<br>
<b>De tijdslijn voor herabonnering is als volgt:</b><br>
Tussen 1 en <b>15 oktober 2024</b>: E-mail naar abonnees van wie we een e-mailadres hebben.<br>
Tussen 16 en <b>31 oktober 2024</b>: Klassieke herabonneringsbrief met de verschillende formules en wijzigingen, en advertentie met overschrijving op p. 16 in Kerk & Leven.<br>
Op <b>13 november 2024</b>: Herinneringsmail en tweede advertentie op p.16 in Kerk & Leven.<br>
Op <b>15 januari 2025</b>: Opvis-actie voor de abonnees die nog niet betaald hebben en ook niet aangegeven hebben niet meer te willen verlengen.<br>
<br>
We beseffen heel goed dat dit een stevige boterham is.<br>
Zit u als abonnee of als vrijwilliger met vragen? Aarzel dan niet om de lokale abonnementsverantwoordelijke te contacteren. Dit kan via mail op {{<icon class="fa fa-envelope">}}&nbsp;<a href="dewildepeil@skynet.be">dewildepeil@skynet.be</a> of telefonisch op {{<icon class="fa fa-phone">}}&nbsp;<a href="tel:093858531">09 385 85 31</a>. Mogen wij vragen dat u steeds uw abonneenummer bij de hand houdt. U vindt dit nummer boven uw naam en adres en dit begint steeds met 4862***.<br>
<br>
<br>
<br>





#### NAZARETH: KAARSEN WERKGROEP MARIALE OMMEGANG
<br>
<figure><img src="images/pb-neo.jpg" alt=" Kaarsen © Werkgroep Mariale Ommegang" style="max-height: 500px; max-width: 500px;" /><figcaption> Kaarsen © Werkgroep Mariale Ommegang</figcaption></figure><br>
<br>
Op <b>24 december 2024</b> start het Heilig Jaar of Jubeljaar met als thema 'Pelgrims van Hoop'.<br>
<br>
De Werkgroep Mariale Ommegang wil er in Nazareth ook een feestelijk jaar van maken. Volgende activiteiten worden al volop voorbereid:<br>
<br>
- In augustus komt een stoet van witte Mariabeeldjes naar Nazareth. Deze beeldjes trekken rond in Vlaanderen en Nederland en waren o.a. in mei en juni 2024 te gast in Oostakker Lourdes.<br>
- In de tweede helft van augustus 2025 komt er een tentoonstelling in de kerk waarbij de geschiedenis van de Mariale Ommegang centraal staat.<br>
- Op zaterdagavond <b>13 september 2025</b> zal er een kaarskensprocessie zijn langsheen het parcours van de Ommegang (onder politiebegeleiding).<br>
- We voorzien een voordracht rond de figuur van Maria.<br>
- De kapelletjesvieringen zullen extra aandacht krijgen.<br>
- Afsluiten doen we in december 2025 met een vredes/kerstconcert.<br>
<br>
Wil je op de hoogte blijven van al onze activiteiten? Neem dan zeker regelmatig een kijkje op onze website: www.mariale-ommegang-nazareth.be<br>
<br>
Om onze projecten te kunnen financieren, hebben we een feestelijke noveenkaars ontworpen en een speciaal klein kaarsje.<br>
Deze kunnen het ganse jaar door verkregen worden bij de Werkgroep.<br>
Geef hiervoor gerust een seintje via mail op: {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a><br>
of telefonisch op {{<icon class="fa fa-phone">}}&nbsp;<a href="tel:0471903801">0471 90 38 01</a> of {{<icon class="fa fa-phone">}}&nbsp;<a href="tel:0475612062">0475 61 20 62</a>. Woon je in Nazareth of Eke? Dan brengen we de kaarsen met plezier bij u thuis.<br>
<br>
Voor de noveenkaars betaalt u 5 EUR, één klein kaarsje kost 1 EUR, maar voor 5 EUR krijgt u 7 kaarsjes (ééntje voor elke dag van de week).<br>
<br>
<br>
<br>





#### VORMSELCATECHESE PAROCHIE O.L.V. GEBOORTE NAZARETH
<br>
<figure><img src="images/pb-una.jpg" alt=" Vormselcatechese Parochie O.L.V. Geboorte Nazareth © Martin Dhaenens" style="max-height: 500px; max-width: 500px;" /><figcaption> Vormselcatechese Parochie O.L.V. Geboorte Nazareth © Martin Dhaenens</figcaption></figure><br>
<br>
Op woensdag <b>25 september</b> zijn we een eerste maal samenkomen met de vormelingen in de kerk van Nazareth.<br>
Een startactiviteit voor de 26 vormelingen, met o.a. een verkenning in de kerk aan de hand van foto's en een kennismaking ronde.<br>
Tot slot ook een voorbereiding van de startviering met de vormelingen die doorging op zondag <b>29 september</b>. (foto)<br>
Dank aan iedereen die meegewerkt heeft aan deze mooie viering, en de talrijke aanwezigen.<br>
In oktober komen we terug samen met de vormelingen, nl. op woensdag <b>23 oktober</b> met een bezoek aan de kringwinkel te Nazareth.<br>
Met toelichting over de werking van de kringwinkel.<br>
De catechisten,<br>
Ann, Francine, Marie-Hélène, Martin.<br>
<br>
<br>
<br>





#### OKTOBERCAMPAGNE MISSIO
<br>
<figure><img src="images/pb-aro.jpg" alt=" Oktobercampagne © Missio" style="max-height: 500px; max-width: 500px;" /><figcaption> Oktobercampagne © Missio</figcaption></figure><br>
<br>
<b>'Waar is dat feestje? ' is het motto voor de missiemaand oktober 2024.</b> Dit is het thema dat paus Franciscus gekozen heeft voor de 98e Wereldmissiedag, die wordt gevierd op zondag <b>20 oktober 2024</b>. Het thema verwijst naar de gelijkenis van een koning wiens zoon ging trouwen. "Ga en nodig iedereen uit voor het bruiloftsfeest" een vers uit het Matteüsevangelie (22,1-14) is de rode draad voor de campagne van Missio.<br>
<br>
Dit jaar koos Missio als campagneland Sri Lanka, een eiland ten zuiden van India. De Kerk vormt daar een minderheid en tracht te overleven in de economische en sociale crisis. Zonder onze steun zal het haar niet lukken. De directeur van Missio in Sri Lanka, priester Basil Rohan Fernando, bevestigt dat: "Als ik iets kan zeggen over de algemene toestand van het land, dan is het dat de meerderheid van de mensen in onze parochies het zeer moeilijk heeft." Dat komt niet alleen door de economische malaise, maar ook door de coronapandemie (twee jaar zonder toerisme), de wereldwijde instabiliteit en de natuurrampen omwille van de klimaatverandering. "Als gevolg hiervan zijn vele priesters altijd op zoek naar financiële steun."<br>
<br>
<b>Op zondag 20 oktober is de jaarlijkse omhaling voor missiezondag hier bij ons gekend onder de naam "omhaling voor de Pauselijke missiewerken". Open je je hart of blijft het bij een oproep?</b><br>
<br>
<br>
<br>


