---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### DOOPSEL
<br>
Hebben het doopselsacrament ontvangen:<br>
<br>
<i>Anna Vercruysse</i>, dochtertje van Karel en Ellen Martens<br>
<i>Elise Van de Vijver</i>, dochtertje van Koen en Angelique Schurgens<br>
<br>
<br>
<br>





#### OVERLIJDEN
<br>
We namen in de kerk afscheid van:<br>
<br>
<i>Cyriel Van Hoorde</i>, 80 j., echtg. Delphine Rydant<br>
<br>
<br>
<br>





#### VORMSELCATECHESE PAROCHIE O.L.V. GEBOORTE NAZARETH
<br>
<b>Inschrijving voor het vormsel in 2025.</b><br>
<br>
Graag nodigen wij de ouders uit naar het inschrijfmoment op donderdag <b>12 september 2024</b> om 19.30 u. in de kerk te Nazareth.<br>
<br>
Op deze avond zal u meer uitleg krijgen over onze manier van werken en de planning. U kan uw kind dan ook, desgewenst, inschrijven.<br>
<br>
Voorwaarden voor het vormsel in 2025 zijn, geboren in 2013 en gedoopt zijn. Wonend op het grondgebied van de parochie Nazareth, of de lessen volgen in één van de drie lagere scholen op onze parochie.<br>
<br>
Verdere vragen en/of info voor inschrijving van je dochter/zoon, kan je bekomen via email naar {{<icon class="fa fa-envelope">}}&nbsp;<a href="catechese.nazareth@gmail.com">catechese.nazareth@gmail.com</a><br>
<br>
Of neem gerust contact met de vormselploeg:<br>
<br>
Ann De Vuyst - Gsm. {{<icon class="fa fa-phone">}}&nbsp;<a href="tel:0470388649">0470 38 86 49</a><br>
<br>
Francine De Geyter - Gsm. {{<icon class="fa fa-phone">}}&nbsp;<a href="tel:0476826093">0476 82 60 93</a><br>
<br>
<br>
<br>





#### VORMSELCATECHESE ST.AMANDUS - EKE
<br>
<figure><img src="images/pb-an.jpg" alt=" Vormsel... JA OF NEE? © Hilde Vanmeirhaeghe" style="max-height: 500px; max-width: 500px;" /><figcaption> Vormsel... JA OF NEE? © Hilde Vanmeirhaeghe</figcaption></figure><br>
<br>
<b>Wil je in 2025 je vormsel doen?</b><br>
<br>
Wil je het vormseltraject volgen op de Sint Amandus parochie in Eke?<br>
Het sacrament van het vormsel is een belangrijk gebeuren in je leven.<br>
Praat erover met je ouders. Beslis mee en kies er zelf voor.<br>
Het vormsel is 'geen verplichting' maar een vrije keuze die je maakt .<br>
Hier staan enkele vraagjes die je misschien kunnen helpen om te kiezen:<br>
<br>
Vormsel... JA OF NEE?<br>
Ben je gedoopt in de kerk?<br>
Volg je op school katholieke godsdienst?<br>
Wil je groeien in geloof?<br>
Ben je bereid om naar de catechese te komen en naar de eucharistie?<br>
Heb je JA geantwoord op deze vraagjes?<br>
<br>
Op de contactavond krijg je dan meer uitleg over het programma en de kans om je in te schrijven. Deze gaat door op<br>
op woensdag <b>4 september 2024</b><br>
om 18.30 u. in de Sint Amandus kerk in Eke.<br>
<br>
Meer info en je aanmelden via:<br>
De verantwoordelijke vormselcatechese Vanmeirhaeghe Hilde:<br>
gsm nr. {{<icon class="fa fa-phone">}}&nbsp;<a href="tel:0497856710">0497 85 67 10</a> of via mail {{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a><br>
<br>
<br>
<br>





#### VIERING OP HET CHRISTIANA-DOMEIN DIKKELVENNE
<br>
<figure><img src="images/pb-duo1.jpg" alt=" Christiana-viering © Chris JungBluth" style="max-height: 500px; max-width: 500px;" /><figcaption> Christiana-viering © Chris JungBluth</figcaption></figure><br>
<figure><img src="images/pb-duo2.jpg" alt=" Christiana-viering © Chris JungBluth" style="max-height: 500px; max-width: 500px;" /><figcaption> Christiana-viering © Chris JungBluth</figcaption></figure><br>
<br>
Naar jaarlijkse gewoonte is er op zondag <b>28 juli</b> om 15.00 u. de Christiana-viering in open lucht op het Christiana-domein te Dikkelvenne. De viering wordt muzikaal omlijst door Conny en Saskia van Klanklichaam. Dit jaar gedenken we bij deze FERM troostplek in het bijzonder de overledenen van het voorbije jaar, FERMleden en diaken Paul Geerinck.<br>
Iedereen van harte welkom om mee te vieren.<br>
<br>
Weetje : Vanaf april tot oktober wordt de kapel op de eerste zondag van de maand van 14.00 u. tot 17.00 u. opengesteld voor het publiek, met vrijwillige gidsen Frank Roegiest en Paul Deprez. Daarbuiten gebeuren ook gidsbeurten en begeleide wandelingen voor school, en voor belangstellenden en groepen.<br>
<br>
<br>
<br>





#### EKE-LANDUIT: UITNODIGING JAARLIJKSE OPENLUCHTVIERING
<br>
<figure><img src="images/pb-de.jpg" alt=" Jaarlijkse openluchtviering te Eke-Landuit © Feestcomité Eke-Landuit" style="max-height: 500px; max-width: 500px;" /><figcaption> Jaarlijkse openluchtviering te Eke-Landuit © Feestcomité Eke-Landuit</figcaption></figure><br>
<br>
Kapel St.-Anna Landuitstraat Eke<br>
<br>
Hartelijk welkom op de jaarlijkse eucharistieviering op zondag <b>28 juli 2024</b> om 18 uur ter gelegenheid van de kermis in de wijk.<br>
<br>
We herdenken onze doden. De viering wordt opgeluisterd door het Seeveringakoor.<br>
<br>
Er is zitgelegenheid voor iedereen.<br>
<br>
Wie aanwezig is, helpt deze mooie traditie in ere houden.<br>
<br>
Tot dan,<br>
<br>
Het Feestcomite<br>
<br>
<br>
<br>





#### WERELDDAG VOOR GROOTOUDERS EN SENIOREN - 28 JULI
<br>
Thema: <i>Eenzaamheid (psalm 71 vers 9 "Wijs mij niet af op mijn oude dag"</i><br>
<br>
De datum van deze werelddag is voor het eerst in 2021 gekozen op basis van de gedachtenis van de heiligen Joachim en Anna, de ouders van Maria en dus de grootouders van Jezus. Het gekozen thema wil ditmaal de aandacht vestigen op het feit dat eenzaamheid helaas het bittere lot is in het leven van veel ouderen, die zo vaak het slachtoffer zijn van de wegwerpcultuur.<br>
<br>
<figure><img src="images/pb-at.jpg" alt=" Paus Franciscus zegent een vrouw t.g.v. Werelddag voor Grootouders en Senioren © Vatican Media/Dicastery for Communication" style="max-height: 500px; max-width: 500px;" /><figcaption> Paus Franciscus zegent een vrouw t.g.v. Werelddag voor Grootouders en Senioren © Vatican Media/Dicastery for Communication</figcaption></figure><br>
<br>
<b>Terugblik op je vriendschap met God</b><br>
Omdat dit jaar een jaar is van gebed ter voorbereiding op het Jubeljaar 2025, heeft paus Franciscus als thema een gebed gekozen: psalm 71 (eerste 9 verzen). Het is een smeekgebed van een oudere die terugkijkt op het verhaal van zijn vriendschap met God.<br>
<br>
<i>Ik zoek mijn toevlucht bij U, HEER,</i><br>
<i>beschaam mij nooit ofte nimmer.</i><br>
<br>
<i>Zowaar U rechtvaardig bent, verlos mij, bevrijd mij,</i><br>
<i>leg uw oor te luisteren en maak mij vrij.</i><br>
<br>
<i>Wees de rots waarop ik woon,</i><br>
<i>waar ik altijd heen kan gaan;</i><br>
<i>zorg dat ik opnieuw word bevrijd,</i><br>
<i>want mijn rots en mijn vesting bent U.</i><br>
<br>
<i>Bevrijd mij, mijn God, uit de hand van de boze,</i><br>
<i>uit de greep van schurk en geweldenaar.</i><br>
<br>
<i>Ja, U, o Heer, bent mijn hoop,</i><br>
<i>vanaf mijn jeugd mijn toevlucht, HEER.</i><br>
<br>
<i>Ik steun op U al van voor mijn geboorte,</i><br>
<i>U bent mijn beschermer vanaf de moederschoot: </i><br>
<i>voor U is mijn loflied voor altijd.</i><br>
<br>
<i>Was ik voor velen een heel veeg teken,</i><br>
<i>U bent mijn schuilplaats, U bent mijn vesting.</i><br>
<br>
<i>Mijn mond is vervuld van een loflied op U,</i><br>
<i>van het roemen op U heel de dag.</i><br>
<br>
<i>Wijs mij niet af op mijn oude dag,</i><br>
<i>verlaat mij niet als mijn krachten bezwijken.</i><br>
<br>
<b>GEBED VAN GROOTOUDERS EN SENIOREN</b><br>
<br>
<i>Heer, ik dank U</i><br>
<i>voor de zegen van een lang leven,</i><br>
<i>want allen die hun toevlucht zoeken bij U,</i><br>
<i>kunnen erop vertrouwen</i><br>
<i>dat hun leven altijd vruchten draagt.</i><br>
<i>Heer, schenk mij vergeving</i><br>
<i>wanneer ik mij ontgoocheld neerleg bij de feiten,</i><br>
<i>en verlaat mij niet</i><br>
<i>wanneer mijn krachten afnemen.</i><br>
<i>Leer mij hoopvol uitzien</i><br>
<i>naar de toekomst die Gij mij schenkt,</i><br>
<i>naar de zending die Gij mij toevertrouwt</i><br>
<i>en laat mij U loven zonder eind.</i><br>
<i>Laat mij uw revolutie van de tederheid vormgeven</i><br>
<i>door liefdevol zorg te dragen voor mijn kleinkinderen</i><br>
<i>en voor alle kinderen die bij U hun toevlucht zoeken.</i><br>
<i>Heer, bescherm paus Franciscus</i><br>
<i>en laat uw Kerk de wereld verlossen van eenzaamheid.</i><br>
<i>Leid onze stappen op de weg van vrede. Amen</i><br>
<br>
<br>
<br>





#### BEZINNING - VAKANTIE OM DANKBAAR VOOR TE ZIJN
<br>
<figure><img src="images/pb-hi.jpg" alt=" Wees dankbaar © wikipedia" style="max-height: 500px; max-width: 500px;" /><figcaption> Wees dankbaar © wikipedia</figcaption></figure><br>
<br>
<i>Doe ons dankbaar zijn, God,</i><br>
<i>want vakantie mogen nemen is een gunst.</i><br>
<i>Wij behoren tot de gelukkigen die daarin mogen delen.</i><br>
<i>En we weten het, ons verlangen is soms veeleisend,</i><br>
<i>onze grillen maken ons zelfs wispelturig</i><br>
<i>wanneer de zon wegblijft of de regen ons humeur beïnvloedt.</i><br>
<i>De wereld draait maar door en het leven gaat verder: </i><br>
<i>kinderen sterven van honger, bossen gaan op in de vlammen</i><br>
<i>en legers en rebellen raken met elkaar slaags.</i><br>
<i>Vakantie is voor velen onbestaand,</i><br>
<i>overleven is eerst aan de orde.</i><br>
<i>Maak ons dankbaar bij het geluk van onze vakantiedagen,</i><br>
<i>voor de overvloed aan zoveel geboden kansen.</i><br>
<i>Laat ons af en toe eens stilvallen en ontdekken</i><br>
<i>dat het zaad zijn kiemkracht bewaart en vruchten voortbrengt,</i><br>
<i>dat na een donkere dag, de zon haar stralingskracht niet verliest.</i><br>
<i>Doe ons met open handen iedereen tegemoet gaan</i><br>
<i>die nood heeft aan een goed woord of een stimulans van hoop.</i><br>
<i>Rust ons toe met veel levensenergie om het vol te houden</i><br>
<i>wanneer de dagelijkse sleur ons dreigt te verslappen</i><br>
<i>en de moed ontbreekt om door te gaan.</i><br>
<i>Blijf Gij de inspirerende bron</i><br>
<i>waar wij terecht kunnen en ons gedragen weten,</i><br>
<i>en telkens opnieuw de veerkracht vinden</i><br>
<i>om onze dankbaarheid te laten rusten</i><br>
<i>in de open handen waarmee Gij ons toerust,</i><br>
<i>elke dag, ook vandaag, altijd.</i><br>
<i>Amen.</i><br>
(naar M.D.H. in digitale gebedenbundel Don Bosco Vlaanderen 2005)<br>
<br>
<br>
<br>


