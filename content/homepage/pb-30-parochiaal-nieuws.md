---
title: "Parochiaal nieuws"
header_menu_title: "Parochie"
navigation_menu_title: "Parochie"
weight: 1002
header_menu: true
---

![Parochiaal nieuws](images/nieuws-uit-de-parochie.jpg)




#### NAZARETH: MARIALE OMMEGANG IN WOORD EN BEELD (DEEL 2)
<br>
Vorige week konden jullie het eerste deel foto's bekijken van de Mariale Ommegang.<br>
<br>
Onze Werkgroep mocht dit jaar op 2 enthousiaste fotografen rekenen.<br>
Na de sprekende foto's van Sebastian vorige week, laten we jullie deze week genieten van de sfeervolle foto's van Annick.<br>
Dank je wel aan onze beide fotografen voor hun prachtige beelden.<br>
<br>
<figure><img src="images/pb-post.jpg" alt=" De vrijwilligers zijn reeds op post © Annick Geiregat" style="max-height: 500px; max-width: 500px;" /><figcaption> De vrijwilligers zijn reeds op post © Annick Geiregat</figcaption></figure><br>
<br>
<figure><img src="images/pb-politie.jpg" alt=" De politie zorgt voor onze veiligheid © Annick Geiregat" style="max-height: 500px; max-width: 500px;" /><figcaption> De politie zorgt voor onze veiligheid © Annick Geiregat</figcaption></figure><br>
<br>
<figure><img src="images/pb-kasteel.jpg" alt=" Sfeerbeeld in de Kasteelstraat © Annick Geiregat" style="max-height: 500px; max-width: 500px;" /><figcaption> Sfeerbeeld in de Kasteelstraat © Annick Geiregat</figcaption></figure><br>
<br>
<figure><img src="images/pb-jeugd.jpg" alt=" Sfeerbeeld in de Kasteelstraat met jeugd en bedevaarders © Annick Geiregat" style="max-height: 500px; max-width: 500px;" /><figcaption> Sfeerbeeld in de Kasteelstraat met jeugd en bedevaarders © Annick Geiregat</figcaption></figure><br>
<br>
<figure><img src="images/pb-vorm.jpg" alt=" Aanstaande vormelingen dragen het bord van OLV © Annick Geiregat" style="max-height: 500px; max-width: 500px;" /><figcaption> Aanstaande vormelingen dragen het bord van OLV © Annick Geiregat</figcaption></figure><br>
<br>
<figure><img src="images/pb-omsluit.jpg" alt=" De Ommegang afsluiten in de kerk © Annick Geiregat" style="max-height: 500px; max-width: 500px;" /><figcaption> De Ommegang afsluiten in de kerk © Annick Geiregat</figcaption></figure><br>
<br>
<figure><img src="images/pb-gdruk.jpg" alt=" De grootste drukte is voorbij in CC Het Centrum © Annick Geiregat" style="max-height: 500px; max-width: 500px;" /><figcaption> De grootste drukte is voorbij in CC Het Centrum © Annick Geiregat</figcaption></figure><br>
<br>
De Mariale Ommegang wordt ieder jaar voorbereid door de Werkgroep Mariale Ommegang. Deze telt 9 leden.<br>
Maar om op <b>8 september</b> alles vlot te laten verlopen, hebben we de hulp nodig van een gans pak vrijwilligers. Deze vrijwilligers helpen er mee voor zorgen dat alles vlekkeloos verloopt.<br>
<br>
Daarom graag een dankwoord aan al onze vrijwilligers:<br>
<br>
Dank aan de dragers van het Mariabeeld, dank aan onze kruisdrager die ieder jaar opnieuw onze Ommegang opent, dank aan de mensen die voor de veiligheid rond de geluidswagen zorgen, dank aan de aanstaande vormelingen voor het dragen van het bord van O.L.V. en om mee te stappen in onze Ommegang, dank aan onze fotografen die meehelpen om ons erfgoed vast te leggen, dank aan de lokale politie om voor onze veiligheid te zorgen, dank aan de voorlezer en de chauffeur van de microwagen, dank aan de buurtbewoners om hun kapel mooi te versieren, dank aan de voorlezers in de kerk, dank aan de mensen die meehelpen bij de koffietafel, dank aan de verenigingen met hun vlag, dank aan pastoor Guy Claus, dank aan alle bedevaarders én aan de mensen die we in voorgaande opsomming vergeten zijn.<br>
<br>
Binnenkort zullen alle foto's te bekijken zijn op de website: www.parochie-in-gavere-nazareth.be<br>
<br>
<br>
<br>





#### WZC MARIAHUIS GAVERE - DE OUDEREN, EEN ANDERE BLIK
<br>
<figure><img src="images/pb-gevende.jpg" alt=" Gevende handen © Mijn gezondheidsgids" style="max-height: 500px; max-width: 500px;" /><figcaption> Gevende handen © Mijn gezondheidsgids</figcaption></figure><br>
<br>
Een woon- en zorgcentrum (WZC) is meer dan een huis waar gestreefd wordt naar optimale zorgverlening. Het is ook een plaats waar lief en leed gedeeld wordt. De pastorale werkgroep binnenin het WZC bouwt mee aan een warme en open sfeer vanuit een christelijke traditie.<br>
<br>
Het pastoraal team van het woonzorgcentrum Mariahuis te Gavere bestaat uit een vijftiental mensen: de aalmoezenier, de pastorale werkster (Lucia), medewerkers, een bewoonster (92 jaar) en een aantal vrijwilligers (waaronder Rita en Conny). Rita komt op bezoek bij bewoners en helpt bij de liturgie en de communiebedeling. Conny ondersteunt de liturgie en heeft daarnaast ook nog logistieke taken op een afdeling.<br>
<br>
Iedere vrijdag verzorgt de aalmoezenier de eucharistie. Veel bewoners staan er echt op om naar de viering te komen. De aalmoezenier is graag gezien. Hij spreekt echt tot de mensen en voor en na de eucharistie steekt hij een handje toe bij het vervoer naar de kamers en slaat hij een praatje met de mensen. Ook de communiebedeling op de kamers voor de bewoners die niet naar de mis kunnen komen, mag niet ontbreken. Mensen zitten er echt op te wachten.<br>
<br>
Het rusthuis is een kleine wereld op zich. Net als in de buitenwereld heb je hier alle types van mensen: gemakkelijke en moeilijke. Maar toch is er ook een verschil met de buitenwereld: de mensen die binnenkomen in het rustoord zijn nog opgevoed in een kerkelijke wereld. Een groot deel van hun leven was het religieuze in de maatschappij belangrijk. Terwijl de Kerk in het algemeen aan belang inboet, krijgt voor veel mensen op latere leeftijd het religieuze weer een prominente plaats in het leven. Ze beseffen dat ze in het laatste stadium van hun leven zijn en naarmate ze lichamelijk achteruit gaan, ze fysiek tot steeds minder in staat zijn en veel tijd hebben om na te denken, wordt het geestelijke weer belangrijk. Ze brengen dit binnen in het rustoord. Ze hebben de connectie met het religieuze leven nog niet verloren en in veel kamers prijken kruisbeelden, Mariabeeldjes of andere heiligenbeelden. Soms heeft het personeel heeft deze voeling met het kerkelijke en spirituele leven verloren, maar toont altijd respect voor de overtuiging van de bejaarden. Het Mariahuis is een katholiek rustoord en de pastorale werking sluit naadloos aan bij de rest van de werking. De directie zorgt er voor dat er veel ruimte is voor de pastoraal.<br>
<br>
De bewoners vinden de weg naar de kleine gebedsruimte naast het onthaal. Er worden regelmatig kaarsjes ontstoken. De gedachtenis aan de overledenen wordt er in ere gehouden.<br>
<br>
Jaarlijks is er een bedevaart naar Oostakker, maar dit jaar viel die in duigen door een uitbraak van buikgriep. Heel jammer, maar dergelijke onverwachte gebeurtenissen komen nu eenmaal voor in een huis waar lichamelijk kwetsbare mensen dicht bij elkaar leven. Om deze tegenslag te ondervangen heeft het pastorale team eind augustus de kapellekestocht langs Gaverse Mariakapellen georganiseerd en dat er ruime belangstelling was kon u in een vorig nummer lezen.<br>
<br>
Medewerkers en vrijwilligers zijn vaak onder de indruk van de aftakeling van de bewoners en al de miserie die mensen meemaakten en nog meemaken, jammer genoeg soms te wijten aan ruzies in families. Er is eenzaamheid en soms onbegrip voor hun overtuigingen bij familie. Ziektes, ziekenhuisopnames, overlijdens komen hier veel meer voor dan elders.<br>
<br>
En toch vinden we dat het hier zeker niet allemaal kommer en kwel is. Het contact met de ouderen is zo deugddoend. Je krijgt er zoveel voor terug. Als vrijwilliger is het een uiterst zinvolle manier om vrije tijd in te vullen. Zelfs al is er ook verdriet, we zouden het contact met de bewoners missen. Ouderen houden er van om te vertellen over vroeger. Ze waren dikwijls met zo weinig tevreden. Onvoorstelbaar dat velen van hen nooit op reis gingen, zelfs de zee nooit zagen! Ze tonen eerbied voor hun ouders. Met welke dankbaarheid vertellen ze niet over hun moeder. Ze herhalen hun waardering voor haar, alsof ze het betreuren haar tijdens het leven niet genoeg bedankt te hebben. Nochtans hebben ze vaak de zorg voor hun oudere familieleden gedragen, zoals dat toen de gewoonte was. Zelden komt er een woord van spijt over hun lippen, zelfs al was verder studeren of materiële welstand verre van evident voor hen. Het valt op dat ze ondanks de soms grote tegenslagen en hindernissen in hun leven een zekere vrede en rust gevonden hebben. Voor hen moet niet alles hier en nu gebeuren, het geloof brengt hen tot overgave aan de wendingen van het lot. Er is immers nog het hiernamaals waar ze op hopen.<br>
<br>
De dankbaarheid van de bewoners doet deugd: 'het is goed dat gij er zijt', 'ge zijt gisteren niet geweest',...Ze laten blijken dat een bezoekje hen blij maakt. Het is een teken dat we hen graag zien en dat het goed is dat ze er nog zijn. Sommige sterke figuren blijven ons bij: ze maken er het beste van ondanks toenemende beperkingen. Als de familie niet veel op bezoek komt, zoeken ze verschoning voor hen. Als ze hun leeftijdsgenoten van vroeger missen, zeggen ze dat daar niets aan te doen is: die kennissen van vroeger zijn te oud om tot in het rustoord te komen en velen van hen zijn al gestorven. Maar de zorg voor anderen houdt hen op de been. Met goede moed proberen ze zichzelf verdienstelijk te maken. Zo mooi om te zien: iemand duwt de rolstoel van een medebewoner, iemand die met rollator op weg is naar de leefruimte roept aan de deur van iemand anders: 'Komt ge ook?' Vriendschap doet leven, doet letterlijk langer leven. Als dat geen mooi levensdevies is, geschonken door onze ouderen!<br>
<br>
Conny, Rita en Lucia van het pastoraal team<br>
<br>
<br>
<br>





#### GAVERE: HERFSTBUFFET IN WZC MARIAHUIS 13 EN 14 OKTOBER
<br>
<figure><img src="images/pb-hbuffet.jpg" alt=" Herfstbuffet Mariahuis © Anneleen Heyse" style="max-height: 500px; max-width: 500px;" /><figcaption> Herfstbuffet Mariahuis © Anneleen Heyse</figcaption></figure><br>
<br>
Als oudere is het belangrijk dat je bezig blijft om verveling te voorkomen en eenzaamheid tegen te gaan. De opbrengst van het herfstbuffet en de tombola zal integraal gebruikt worden om allerhande activiteiten te kunnen organiseren voor de bewoners.<br>
<br>
<br>
<br>





#### GAVERE: OKTOBER - ROZENKRANSMAAND
<br>
In onze Rooms-Katholieke Kerk is de maand oktober gewijd aan de Rozenkrans. De keuze van deze maand hangt samen met het feest van O.-L.-V. van de Rozenkrans dat sinds de 16e eeuw op <b>7 oktober</b> gevierd wordt.<br>
<br>
De rozenkrans dankt haar naam, volgens de katholieke overlevering, aan een openbaring van Maria zelf: iedere keer dat een 'wees gegroet' wordt gebeden, schenkt men haar een mooie roos.<br>
<br>
Tijdens het rozenkransgebed gedenkt men de geloofsmysteries: de 'blijde', de ' droevige ' en de ' glorievolle' mysteries . Bij elkaar geven zij een samenvatting van het evangelie.<br>
<br>
Maria speelt een belangrijke rol in deze devotie. Maria wordt gezien als iemand die tot de wereld van mensen behoort maar die tegelijkertijd ook tot de wereld van God behoort.<br>
<br>
<figure><img src="images/pb-glasraam.jpg" alt=" Glasraam De Rozenkrans Sint-Willibrorduskerk (Merksplas) © Wikimedia Commons" style="max-height: 500px; max-width: 500px;" /><figcaption> Glasraam De Rozenkrans Sint-Willibrorduskerk (Merksplas) © Wikimedia Commons</figcaption></figure><br>
<br>
<br>
<br>





#### KERK & LEVEN - SAMEN OP WEG
<br>
<figure><img src="images/pb-saweg.jpg" alt=" Samen op weg © Halewijn" style="max-height: 500px; max-width: 500px;" /><figcaption> Samen op weg © Halewijn</figcaption></figure><br>
<br>
Begin dit jaar verscheen Kerk & Leven in een opgefrist kleedje, met ook inhoudelijke vernieuwingen. Met onze redacties blijven we vanop verschillende niveaus - lokaal en nationaal - als één team samen op weg gaan om u wekelijks te inspireren, te informeren en te verbinden met nieuws uit Kerk en samenleving.<br>
<br>
We doen dit op vertrouwde, stevig gefundeerde wegen maar durven daarbij ook nieuwe paden te betreden. Dit om week na week waardevolle informatie te kunnen brengen over alles wat rondom ons gebeurt, van de eigen parochie tot de grote wereldkerk.<br>
<br>
Mogen we ook in het komende jaar samen met u als lezer op weg, trouw aan de boodschap en de weg die Hij ons heeft getoond?<br>
<br>
Ool de uitgeverswereld ontsnapt niet aan de langdurige en torenhoge inflatie. De sterk gestegen energie- en grondstofprijzen (waaronder die van papier en inkt), de alsmaar hogere distributieprijzen en de loonindexering moet Halewijn helaas maar onvermijdelijk doorrekenen in de abonnementstarieven.<br>
We beseffen dat de prijsstijging dit jaar meer dan gemiddeld is ten opzichte van de voorgaande jaren. Met de nieuwe tarieven voor een jaarabonnement kunnen we wekelijks een kwaliteitsvol blad in de brievenbus bezorgen.<br>
<br>
<b>De aangepaste tarieven (inclusief postverzending in België) voor 2024 zijn:</b><br>
<b>67 EUR voor een gewoon abonnement en vanaf 69 EUR voor een steunabonnement.</b><br>
<br>
In de tweede helft van oktober gaan de vrijwilligers van Nazareth en Eke opnieuw op pad. Bij de abonnees van groot-Gavere zullen de herabonneringsbrieven net zoals de voorgaande jaren in diezelfde periode in hun bus vallen.<br>
<br>
Mogen wij nogmaals aandringen om steeds de gestructureerde mededeling te gebruiken bij betalingen. Als lokale medewerker weten wij aan de hand van deze gestructureerde mededeling feilloos voor welk abonnement een ontvangen betaling bedoeld is (zelfs indien de betaling gedaan werd door iemand anders dan de abonnee zelf). Met dank om hiermee rekening te houden.<br>
<br>
<br>
<br>





#### GAVERE: DONDERDAG 21 SEPTEMBER - WERELD ALZHEIMER DAG
<br>
<b>Thema: "SAMEN AAN TAFEL"</b><br>
<br>
<figure><img src="images/pb-alzh.jpg" alt=" © Alzheimer liga Vlaanderen" style="max-height: 500px; max-width: 500px;" /><figcaption> © Alzheimer liga Vlaanderen</figcaption></figure><br>
<br>
De Wereldgezondheidsorganisatie (WHO) van de Verenigde Naties heeft <b>21 september</b> uitgeroepen tot Alzheimer Dag. Op die dag wordt extra aandacht besteed aan dementie. Wereldwijd lijden naar schatting 46 miljoen mensen aan de ziekte van Alzheimer.<br>
<br>
<b>Plaatselijke activiteit t.v.v. de actie</b><br>
<br>
Het WZC Mariahuis in Gavere organiseert een verkoop van suiker- of hartenwafels ten voordele van de stichting Alzheimeronderzoek. De ingezamelde fondsen geven universiteiten meer mogelijkheden voor onderzoek om levens te verbeteren.<br>
U kan bestellen tot dinsdag <b>19 september</b>.<br>
De kostprijs bedraagt 5 EUR per zakje.<br>
<br>
Afhalen kan op 26 en <b>27 september</b> tussen 13.30 u. en 16.30 u.<br>
Interesse: neem contact op met Margot (referentiepersoon dementie in het WZC Mariahuis) op het nummer {{<icon class="fa fa-phone">}}&nbsp;<a href="tel:093892013">09 389 20 13</a> of mail naar {{<icon class="fa fa-envelope">}}&nbsp;<a href="referentdementie@sitemariahuis.be">referentdementie@sitemariahuis.be</a> met vermelding van uw naam, adres, aantal bestelde zakjes suiker en/of hartenwafeltjes en de dag wanneer u uw bestelling afhaalt (Onderstraat 9 Gavere).<br>
<br>
<figure><img src="images/pb-suiker.jpg" alt=" suikerwafeltjes (5 EUR) / hartenwafeltjes (5 EUR) © Alzheimer liga Vlaanderen" style="max-height: 500px; max-width: 500px;" /><figcaption> suikerwafeltjes (5 EUR) / hartenwafeltjes (5 EUR) © Alzheimer liga Vlaanderen</figcaption></figure><br>
<br>
<br>
<br>


