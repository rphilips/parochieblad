---
title: "Nieuws van buiten onze parochiegrenzen"
header_menu_title: "Wereldkerk"
navigation_menu_title: "Wereldkerk"
weight: 2
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### BISSCHOP LODE OVER PASEN
<br>
<b>EEN VREUGDEVOLLE TIJD</b><br>
<br>
Bisschop Lode gaf in 2021 een lang interview over de Veertigdagentijd, de Goede Week en Pasen. Dit verrijkend interview werd gebundeld in het boek "Een vreugdevolle tijd - veertigdagentijd en Goede Week". Onderwerpen voor persoonlijke bezinning of om tot een gesprek te komen.<br>
<br>
<b>WAT BETEKENT PASEN VOOR BISSCHOP LODE?</b><br>
<br>
"Ik zou graag beginnen met een citaat van Isaac van Ninive (dat is rond het jaar 700, dus lang geleden) die een uitspraak heeft gedaan die misschien voor sommige christenen shockerend zal zijn: 'De enige echte zonde is te twijfelen aan de verrijzenis'.<br>
<br>
De verrijzenis, dat is wat we noemen het kerygma, dat is datgene wat we belijden. Dààrvoor zijn we christen. Ik weet heel goed dat ik dat zeg in een wereld en in een maatschappij waarin sommige christenen zullen zeggen: 'Ik geloof dat niet'. Maar tegen hen moet ik zeggen: het gaat juist dààr om!<br>
<br>
De vraag was: 'hoe stel je je verrijzenis voor?'. Maar we kunnen ons dat niet voorstellen. We kunnen dat wel beleven. We zien de kracht van de verrijzenis in het feit dat martelaars trouw blijven tot in de dood. Martelaars zijn mensen zoals wij: ze hebben schrik van de dood, maar ze ontvangen de kracht om trouw te blijven.<br>
<br>
Ik verwijs graag naar de kracht van de verrijzenis die we zelf kunnen meemaken.<br>
Heel ons leven draait rond twee polen: de angst voor de dood en de vraag naar liefde. Met die twee woorden kan je alles uitdrukken. Onderliggend aan iedere vraag zit altijd de hunker naar liefde. Het is de enige vraag en het is een positieve vraag. En de enige angst die ik heb, dat is angst voor de dood. Die drukt zich uit in alle andere vormen van angst. Als ik angstig ben om besmet te worden met een of ander virus. De angst is: ik ga misschien dood. Of als ik ziek word, dan heeft dat iets van de smaak van de dood.<br>
<br>
Maar dan is er verrijzenis. Verrijzen is mogen geloven en ervaren dat het leven sterker is dan de dood. Zo is het ook gebeurd met Jezus, zo gebeurt het met veel medemensen die de verrijzenis beleven. In die tweeledigheid van dood en liefde die tegenover elkaar staan, is de liefde sterker dan de dood.<br>
<br>
U en ik staan altijd voor die uitdaging, heel ons leven lang. Kies ik de krachtige weg van de verrijzenis of...? Aan ons de keuze.<br>
<br>
<br>
<br>


