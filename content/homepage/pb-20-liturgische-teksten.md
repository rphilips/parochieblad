---
title: "Liturgische teksten"
header_menu_title: "Teksten"
navigation_menu_title: "Teksten"
weight: 1001
header_menu: true
---

![Liturgische teksten](images/liturgische-teksten.jpg)




#### JUNI - MAAND VAN HET HEILIG HART VAN JEZUS
<br>
<figure><img src="images/pb-hhj.jpg" alt=" Heilig hart van Jezus © Ignis webmagazine" style="max-height: 500px; max-width: 500px;" /><figcaption> Heilig hart van Jezus © Ignis webmagazine</figcaption></figure><br>
<br>
Zoals mei de "Mariamaand" wordt genoemd, zo wordt juni van oudsher in de katholieke kerk toegewijd aan het Heilig Hart van Jezus. Het Hoogfeest van het Heilig Hart wordt gevierd op de derde vrijdag na Pinksteren (dit jaar op <b>16 juni</b>). Dat het feest op een vrijdag wordt gevierd is een duidelijke verwijzing naar Goede Vrijdag. Het geeft zo de band aan met de herdenking van Jezus' lijden en sterven.<br>
<br>
Naar het hart wordt verwezen als je van iemand houdt. Het hart is vaak gelijk aan liefde. God heeft Zijn grote liefde aan ons getoond door Zijn Zoon, Jezus, te sturen, die voor ons gestorven is aan het kruis. Jezus staat veelal afgebeeld omringd door vlammen. Zij symboliseren het hart van Jezus dat overvloeit van liefde voor de mensen en roept op om die grote liefde te verspreiden over de hele wereld. Paus Pius IX schreef in 1856 het feest voor heel de katholieke kerk voor. Velen onder ons herinneren zich beslist nog de Heilig Hartprocessies die overal te lande werden georganiseerd onder impuls van de Heilig Hartbonden.<br>
<br>
Naast het hoogfeest van het Heilig Hart van Jezus zijn er nog meer feesten die in juni gevierd worden. Denk bijvoorbeeld het hoogfeest van het Heilig Sacrament (dit jaar 2de zondag na Pinksteren - <b>11 juni</b>) en de hoogfeesten van de geboorte van Johannes de Doper (<b>24 juni</b>) en de heilige apostelen Petrus en Paulus (<b>29 juni</b>).<br>
<br>
<b>Bezinning</b><br>
<br>
<i>Ik hou van je</i><br>
<i>- zegt God.</i><br>
<i>Ik heb het je al vaak verteld,</i><br>
<i>maar Ik kan er gewoonweg</i><br>
<i>niet over zwijgen,</i><br>
<i>zo kostbaar ben je voor Mij.</i><br>
<i>Ik heb er alles voor over</i><br>
<i>om een stukje van Mijn liefde</i><br>
<i>aan jou te kunnen geven,</i><br>
<i>en Ik hoop en bid</i><br>
<i>dat jij ook van Mij wilt houden,</i><br>
<i>met heel je hart.</i><br>
<i>Misschien zal je omgeving</i><br>
<i>je verbondenheid met Mij</i><br>
<i>niet begrijpen,</i><br>
<i>maar weet dan</i><br>
<i>dat Mijn vriendschap voor jou</i><br>
<i>elke storm zal trotseren</i><br>
<i>en dat mijn tederheid</i><br>
<i>mooier is dan de prachtigste parel.</i><br>
<i>uit: Erwin Roosen, Een vuurwerk van tederheid</i><br>
<br>
<br>
<br>





#### HOOGFEEST VAN DE HEILIGE DRIE-EENHEID
<br>
<figure><img src="images/pb-drie3.jpg" alt=" Heilige Drie-eenheid © Onze Lieve Vrouw ter Nood in Heiloo" style="max-height: 500px; max-width: 500px;" /><figcaption> Heilige Drie-eenheid © Onze Lieve Vrouw ter Nood in Heiloo</figcaption></figure><br>
<br>
In de Rooms-Katholieke Kerk wordt op de eerste zondag na Pinksteren het hoogfeest van de Heilige Drie-eenheid gevierd: God in drie personen: de Vader, de Zoon en de Heilige Geest. We vieren God als Schepper, verlosser en Helper. God is de Vader die van ons houdt en bezorgd is om ons, Hij is de Zoon die ons voordoet hoe we moeten leven, Hij is de Geest die ons bezielt en enthousiast maakt om zelf iets goeds van de wereld te maken.<br>
<br>
Dat beeld van een Drie-Ene God is moeilijk voorstelbaar, maar eigenlijk belijden wij telkens we een kruisteken maken dat wij in de Drie-Ene God geloven. We belijden dat de Vader, de Zoon en de Heilige Geest één zijn en met elkaar verbonden zijn.<br>
<br>
<i>In de naam van de Vader,</i><br>
<i>die ons het leven geeft,</i><br>
<i>die antwoordt op onze vragen</i><br>
<i>en ons vrij laat.</i><br>
<br>
<i>In de naam van de Zoon,</i><br>
<i>die in de wereld komt,</i><br>
<i>het mensenleven deelt,</i><br>
<i>onze broeder wil zijn,</i><br>
<i>en ons voorgaat.</i><br>
<br>
<i>In de naam van de Geest,</i><br>
<i>die onze harten verwarmt,</i><br>
<i>ons denken verlicht,</i><br>
<i>richting geeft aan ons handelen,</i><br>
<i>en ons krachtig maakt.</i><br>
<br>
<br>
<br>


