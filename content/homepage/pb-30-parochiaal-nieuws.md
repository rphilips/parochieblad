---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### ONTVINGEN HET SACRAMENT VAN HET HUWELIJK:
<br>
Yan Daneels en Anke Van De Vijver<br>
Michaël Kint en Charlotte De Smet<br>
<br>
<br>
<br>





#### OVERLIJDEN
<br>
We namen in de kerk afscheid van:<br>
<br>
<br>
<i>Hugo Dries</i>, 83 jaar, echtgenoot van Godelieve De Greef uit Dikkelvenne<br>
<br>
<br>
<br>





#### DOOPSEL
<br>
Hebben het doopselsacrament ontvangen:<br>
<br>
{1: namen}.<br>
<br>
<i>Alice Oellibrandt</i>, dochtertje van Philippe en An Sofie Versypt<br>
<br>
<br>
<br>





#### BEDEVAART SAMANA NAZARETH
<br>
<figure><img src="images/pb-si1.jpg" alt=" Bedevaart Samana Nazareth (1) © Marc Perseyn" style="max-height: 500px; max-width: 500px;" /><figcaption> Bedevaart Samana Nazareth (1) © Marc Perseyn</figcaption></figure><br>
<figure><img src="images/pb-si2.jpg" alt=" Bedevaart Samana Nazareth (2) © Marc Perseyn" style="max-height: 500px; max-width: 500px;" /><figcaption> Bedevaart Samana Nazareth (2) © Marc Perseyn</figcaption></figure><br>
<br>
Zaterdag <b>1 juni</b> gingen er een 30 tal mensen van Samana Nazareth op bedevaart naar de Onze Lieve Vrouw van de Ginste in Oostrozebeke.<br>
<br>
Daar staat ook een mooie Lourdesgrot. We kregen een mooi gebedsmoment in de kerk onder de leiding van de diaken Robert Lammertijn die de Maria-liederen zong op een gitaar. Nadien konden er verschillende kaarsen aangestoken voor alle gevraagde intenties. Na het gebedsmoment was er nog een bezoek aan de grot. De innerlijke mens werd versterkt in Bistro" De Grot" met koffie en brésiliennetaart. Het was een gezellig moment in de kerk en in de Bistro.<br>
<br>
<i>Onze-Lieve-Vrouw van De Ginste,</i><br>
<i>nog nooit is gehoord</i><br>
<i>dat iemand die tot U</i><br>
<i>zijn toevlucht nam</i><br>
<i>werd verlaten.</i><br>
<i>Ik die onderweg ben</i><br>
<i>met mijn zorgen,</i><br>
<i>bid met mij dat ik een</i><br>
<i>eind met jou kan meegaan,</i><br>
<i>om de weg van Jezus te volgen.</i><br>
<i>Wijs mijn gebeden niet af,</i><br>
<i>maar neem ze aan</i><br>
<i>en wil mij verhoren,</i><br>
<i>O lieve Maagd Maria.</i><br>
<br>
<i>AMEN.</i><br>
<br>
<br>
<br>





#### VAKANTIEREGELING DRUKPERS HALEWIJN
<br>
<figure><img src="images/pb-hos.jpg" alt=" Vakantie © het Nieuwsblad" style="max-height: 500px; max-width: 500px;" /><figcaption> Vakantie © het Nieuwsblad</figcaption></figure><br>
<br>
<b>Wat betekent dit voor misintenties en mededelingen? Tegen wanneer moeten die uiterlijk doorgegeven worden aan de redactie?</b><br>
<br>
Een kort overzichtje.<br>
<br>
Nummer 24 (dit nummer) en 25 (volgende week) verschijnen nog zoals gewoonlijk.<br>
<br>
<b>!!!! Nummer 26 verschijningsdatum 26 juni 2024</b><br>
bevat de intenties en mededelingen van <b>29 juni 2024</b> tot en met <b>19 juli 2024</b><br>
meedelen aan de redactie uiterlijk vrijdag <b>21 juni 2024</b><br>
<br>
Nummer 27 en 28 verschijnen niet<br>
<br>
<b>!!! Nummer 29 verschijningsdatum 17 juli 2024</b><br>
bevat de intenties en mededelingen van <b>20 juli 2024</b> tot en met <b>9 augustus 2024</b><br>
meedelen aan de redactie uiterlijk <b>27 juni 2024</b><br>
<br>
Nummer 30 en 31 verschijnen niet<br>
<br>
Nummer 32- verschijningsdatum <b>7 augustus</b> is terug volgens de gewone regeling<br>
<br>
<b>HOU ZEKER REKENING MET DEZE WIJZIGING!</b><br>
<br>
<br>
<br>





#### DAG VAN DE MANTELZORG - 23 JUNI
<br>
<figure><img src="images/pb-ira.jpg" alt=" Dag van de mantelzorg © steunpunt mantelzorg" style="max-height: 500px; max-width: 500px;" /><figcaption> Dag van de mantelzorg © steunpunt mantelzorg</figcaption></figure><br>
<br>
Wist je dat 1 op 5 Vlamingen zorgt voor een persoon met een ziekte, handicap of een andere zorgbehoefte? En wist je dat het niet alleen volwassenen of oudere mensen zijn die zorgen voor hun naaste, maar dat ook kinderen en jongeren op dit moment kosteloos, vol overgave en met zelfopoffering voor iemand zorgen?<br>
<br>
Het is een dag waarop er extra aandacht is voor de 2 miljoen Vlamingen die mantelzorger zijn. Een dag om de term mantelzorg te verhelderen en stil te staan bij de vaak onzichtbare en onmisbare krachten van de zorg. Het is een dag waar we de onmetelijke waarde van mantelzorgers in de verf zetten. Want de enorme inzet en toewijding waarmee mantelzorgers zorg verlenen is meer dan bewonderingswaardig. Hun engagement is namelijk niet vanzelfsprekend.<br>
<br>
Dank je wel mantelzorger... je verdient wel honderd pluimen want wat je doet is echt bijzonder.<br>
<br>
<br>
<br>





#### WORDT CARLO ACUTIS DE EERSTE HEILIGE VAN DEZE EEUW?
<br>
<b>Een heiligverklaring of canonisatie is een handeling van de hoogste kerkelijke autoriteit waardoor een gestorven persoon de status van heilige krijgt. In de regel gaat aan een heiligverklaring een kerkrechtelijk proces vooraf, waarin is vastgesteld dat de betreffende persoon gedurende zijn aardse leven een geloofsheld was en er bij gelovigen een verering voor die overleden persoon bestaat.</b><br>
<br>
Voor zowel een zaligverklaring en een heiligverklaring is telkens een door de paus erkend wonder nodig. Carlo Acutis werd zaligverklaard op basis van de wonderlijke genezing van een ernstig zieke Braziliaanse jongen. Het wonder dat nodig was voor zijn heiligverklaring is in 2022 in het Italiaanse Florence gebeurd. Een 21-jarige studente uit Costa Rica raakte daar bij een fietsongeluk zwaargewond aan haar hoofd.<br>
<br>
<b>Wie was Carlo Acutis?</b><br>
<br>
<figure><img src="images/pb-hi.jpg" alt=" Carlo Acutis © Wikipedia" style="max-height: 500px; max-width: 500px;" /><figcaption> Carlo Acutis © Wikipedia</figcaption></figure><br>
<br>
Op <b>12 oktober 2006</b> stierf op 15-jarige leeftijd Carlo Acutis. De eerste zaligverklaarde millenial (= iemand die geboren is tussen 1981 en 1995). Op <b>10 oktober 2020</b>, werd hij zaligverklaard.<br>
<br>
Carlo Acutis wordt op <b>3 mei 1991</b> in Londen geboren in een welstellende Italiaanse familie. Niet lang na de geboorte van hun zoon vestigen ze zich in Milaan.<br>
<br>
Vanaf zijn vierde was Carlo in de ban van alles wat religie betrof', vertelt zijn moeder.<br>
Het is de Poolse kinderoppas van het gezin, Beata, zelf diepgelovig, die Carlo's religieuze gevoeligheid ontdekt, hem zijn eerste gebedjes leert, met hem voor het eerst naar de eucharistie gaat en hem verder stimuleert.  Beata herinnert zich hoe ze ooit werd uitgelachen omdat ze een rozenkrans rond haar hals droeg. Carlo, op dat moment drie jaar oud, vertelde haar dat ze zich niets moest aantrekken van de opmerkingen, en dat haar halsketting de mooiste van de hele wereld was. 'De rozenkrans is de snelweg naar de hemel.' Die uitspraak zou zijn motto worden. 'Jezus is een persoon die dichtbij is, en bereikbaar voor iedereen', stelt Carlo.<br>
<br>
Na zijn Vormsel gaat Carlo les volgen aan de jezuïetenschool in Milaan. Op 13-jarige leeftijd wordt hij assistent-catechist, en webmaster van de websites van zijn parochie en van zijn school. Carlo blijkt immers meer dan gewone aanleg te hebben voor computers en informatica.<br>
<br>
Leerkrachten van toen getuigen dat hij populair is op school en zich met overtuiging mengt in discussies over geloof en abortus. Hij bekommert zich om klasgenoten wier ouders gaan scheiden en bij meer dan één gelegenheid verdedigt hij mensen met een beperking die worden bespot. Meisjes benadert hij met een opvallende hoffelijkheid; hij maant hen aan niet lichtzinnig om te gaan met hun lichaam - hun 'tempel van God'.<br>
<br>
2006 wordt zijn laatste levensjaar. Begin oktober wordt Carlo ziek. Op zondag <b>8 oktober</b> valt de vreselijke diagnose: acute leukemie, een agressieve kanker die bloed en beenmerg aantast. Hij wordt opgenomen in het ziekenhuis, hij heeft nog maar enkele dagen te leven. Amper twee dagen later vraagt Carlo om de laatste sacramenten.<br>
Op woensdag belandt Carlo in een coma waaruit hij niet meer zal ontwaken. Op donderdag <b>12 oktober 2006</b>, amper vier dagen na de diagnose, valt zijn hart stil. 'Ik zou graag naar huis gaan', zegt hij in een van zijn laatste heldere momenten tot zijn moeder, 'maar ik weet dat ik dit ziekenhuis niet levend zal verlaten. Maar ik zal je tekenen geven dat ik bij God ben.'<br>
<br>
Dag op dag vier jaar na zijn dood bevalt zijn moeder, op 44-jarige leeftijd, van een tweeling: Carlo's tweelingsbroer en -zus.<br>
<br>
Tijdens de Wereldjongerendagen in Rio, in 2013, raakt Carlo Acutis bij de aanwezige jongeren bekend als de 'cyberapostel'. Carlo krijgt de titel van 'Dienaar van God', een eerste etappe op weg naar zalig- of heiligverklaring.<br>
<br>
Het proces voor de zaligverklaring van Carlo Acutis is op dat moment al vergevorderd. Eind 2019 geeft de Medische Raad van de Congregatie voor Heiligenzaken een positief advies over een wonder in Brazilië. Daarbij genas een kind van een pancreasafwijking nadat zijn moeder een noveen had gebeden waarin ze om de voorspraak van Acutis vroeg. Na onderzoek bevestigt paus Franciscus de authenticiteit van het wonder in een decreet op <b>21 februari 2020</b>, waardoor de zaligverklaring van Acutis mogelijk wordt. Op <b>10 oktober 2020</b> in de basiliek van Sint-Franciscus van Assisi, waar Carlo intussen begraven is, wordt de jongen zaligverklaard.<br>
<br>
<figure><img src="images/pb-vae.jpg" alt=" Graftombe Carlo Acutis © Catholic New Agency" style="max-height: 500px; max-width: 500px;" /><figcaption> Graftombe Carlo Acutis © Catholic New Agency</figcaption></figure><br>
<br>
Ter gelegenheid van de zaligverklaring wordt het graf van Carlo Acutis in oktober 2020 geopend en kan zijn opgebaarde lichaam worden bezocht. Het gebalsemde lichaam is gekleed in een sweater, jeans en sneakers. Op zijn gezicht is een bijzonder realistisch siliconenmasker aangebracht. In 19 dagen tijd passeren 41.000 pelgrims langs de geopende kist om Carlo te groeten en om te bidden. De bedoeling is dat het lichaam van Carlo in de toekomst permanent zichtbaar is in de Santa Maria Maggiokerk in Assisi.<br>
<br>
Door zijn zaligverklaring raakt het levensverhaal van Carlo Acutis wereldwijd verspreid.<br>
<br>
Bron: Piet De Loof<br>
<br>
<b>Paus erkent in een decreet van 23 mei 2024 het tweede wonder dat wordt toegeschreven aan de voorspraak van de zalige Carlo Acutus.</b><br>
<br>
In dit decreet keurde paus Franciscus de wonderbaarlijke genezing goed van een 21jarig meisje uit Costa Rica die bijna dood was nadat ze een ernstige hoofdwonde opliep bij een fietsongeluk in Firenze in 2022.<br>
De erkenning van het tweede wonder maakt het mogelijk dat Acutis heilig verklaard kan worden tijdens het jubileumjaar 2025 van de Katholieke Kerk.<br>
<br>
<br>
<br>





#### WAT IS HET VERSCHIL TUSSEN KERK, KAPEL, KATHEDRAAL EN BASILIEK?
<br>
1. Kerk - met hoofdletter - duidt in de christelijke traditie allereerst op de geloofsgemeenschap.<br>
kerk - met kleine letter - is het gewijde gebouw waar deze gemeenschap samenkomt voor de eucharistie. De godslamp brandt er altijd bij het tabernakel waar het Heilig Sacrament (geconsacreerde hostie) bewaard wordt.<br>
<br>
2. kapel - wist je dat het woord voor een klein gebedshuis, kapel dus, verwijst naar de mantel van Sint Maarten, bisschop van Tours (4de eeuw)? Mantel is cappa in het Latijn, verkleinwoord:  capella. De heilige gaf zijn halve mantel weg aan een arme en het werd een relikwie. De ruimte waarin de mantel werd bewaard, nam de naam over. Kapellen ontstonden vanaf de 7de eeuw. Meestal zijn het kleine gebedshuizen. Ze hebben geen eigen pastoor of vast publiek. Een kapel kan ook een onderdeel zijn van een kerk (zijkapel), kasteel (hofkapel), klooster enzovoort.<br>
<br>
3. kathedraal - komt van het Latijnse cathedra, dat 'zetel' betekent. In een kathedraal staat de bisschopszetel. Hier is de bisschop de vaste voorganger in de eucharistie. Het klinkt dan ook (bijna) logisch dat België 9 kathedralen heeft: 1 voor elk van de 8 bisdommen (maar 2 voor het aartsbisdom, namelijk in Mechelen en Brussel).<br>
Een kathedraal kan tegelijk ook basiliek zijn. Dan spreken we van een kathedrale basiliek.<br>
In sommige landen wordt het woord Dom gebruikt voor een kathedraal (vb. Dom van Keulen).<br>
<br>
<figure><img src="images/pb-oro.jpg" alt=" Sint-Baafskathedraal Gent © wikipedia" style="max-height: 500px; max-width: 500px;" /><figcaption> Sint-Baafskathedraal Gent © wikipedia</figcaption></figure><br>
<br>
<figure><img src="images/pb-ibi.jpg" alt=" Sint-Baafskathedraal Gent interieur © wikipedia" style="max-height: 500px; max-width: 500px;" /><figcaption> Sint-Baafskathedraal Gent interieur © wikipedia</figcaption></figure><br>
<br>
<figure><img src="images/pb-sub.jpg" alt=" Bisschopshuis Gent © wikipedia" style="max-height: 500px; max-width: 500px;" /><figcaption> Bisschopshuis Gent © wikipedia</figcaption></figure><br>
<br>
4. basiliek - komt van het Latijnse basilica, dat op zijn beurt uit het Grieks komt en oorspronkelijk 'koninklijk gebouw' betekent. Een kerk kan verheven worden tot basiliek vanwege een belangrijk relikwie of omdat het een belangrijke bedevaartsplek is. Een basiliek mag bepaalde eretekens dragen zoals de vlag van Vaticaanstad (geel-wit) met de gekruiste sleutels van Petrus of het tintinnabulum met conopeum (klokje met parasol).<br>
<br>
<figure><img src="images/pb-at.jpg" alt=" Conopeum © Godsdienstonderwijs Thomas" style="max-height: 500px; max-width: 500px;" /><figcaption> Conopeum © Godsdienstonderwijs Thomas</figcaption></figure><br>
<br>
Bron: Lieve Wouters<br>
<br>
<br>
<br>


