---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk van Gavere afscheid van:<br>
<br>
<i>Ruffin Verschelden</i>, 83 j., echtg. Marie Dhondt uit Vurste<br>
<br>
<br>
<br>





#### 25 JANUARI: BEKERING VAN DE APOSTEL PAULUS
<br>
<figure><img src="images/pb-ops.jpg" alt=" Bekering van de apostel Paulus © Guy Claus" style="max-height: 500px; max-width: 500px;" /><figcaption> Bekering van de apostel Paulus © Guy Claus</figcaption></figure><br>
<br>
<br>
<br>





#### SAMEN EUCHARISTIE VIEREN
<br>
<figure><img src="images/pb-vel.jpg" alt=" Eucharistie vieren © Kerknet" style="max-height: 500px; max-width: 500px;" /><figcaption> Eucharistie vieren © Kerknet</figcaption></figure><br>
<br>
In het evangelie van Matteüs lezen we in hoofdstuk 18 vers 20 "Waar twee of drie verenigd zijn in Mijn naam, daar ben ik in hun midden".<br>
<br>
De tijd van overvolle kerken is voorbij, zeker op weekdagen. Wij zijn een "kleine kudde" geworden. Maar als christenen geloven we dat daar waar mensen samenkomen in gebed en in de eucharistie zij de kracht van verbondenheid ervaren gebeiteld in de Geest van Jezus Christus.<br>
<br>
Niet alleen op zon- en feestdagen maar ook tijdens de week kunnen wij ons laten voeden door het Woord van de Heer.<br>
<br>
<b>In de weekkapel van de kerk in Eke is er ochtendeucharistie op maandag, dinsdag, donderdag en vrijdag telkens om 8 uur. Iedereen is welkom!</b><br>
<br>
<br>
<br>





#### GEBEDSWEEK VOOR DE EENHEID VAN DE CHRISTENEN VAN 18 TOT 25 JANUARI 2024
<br>
<figure><img src="images/pb-ait.jpg" alt=" Gebedsweek eenheid christenen © Kerknet" style="max-height: 500px; max-width: 500px;" /><figcaption> Gebedsweek eenheid christenen © Kerknet</figcaption></figure><br>
<br>
De <b>Gebedsweek voor de Eenheid van de Christenen</b>, aangedragen door de christenen uit Burkina Faso, staat in het teken van de passage van Lucas 10,27: '<i>Heb de Heer, uw God lief met heel uw hart, heel uw ziel, met heel uw kracht, met heel uw verstand en uw naaste als uzelf</i>', de bekende passage uit het verhaal van de barmhartige Samaritaan.<br>
<br>
Deze week van gebed moedigt Kerken aan om goed te doen en recht te zoeken met bijzondere aandacht om in de andere daadwerkelijk een naaste te herkennen en om stappen te zetten om vooroordelen te overbruggen.<br>
<br>
De eenheid van de christenen zou een teken moeten zijn van de herstelde eenheid van de hele schepping. Maar verdeeldheid onder christenen verzwakt dit teken en versterkt de gebrokenheid. Samen bidden voor eenheid van christenen stelt ons in staat na te denken over wat ons bindt.<br>
<br>
<b>GEBED</b><br>
<br>
<i>Drieëne God, Schepper en Vader,</i><br>
<i>wij loven en danken U.</i><br>
<i>Uit liefde hebt U de wereld en ook ons geschapen.</i><br>
<i>Eenheid en liefde mogen wij erkennen in U,</i><br>
<i>Vader, Zoon en Heilige Geest.</i><br>
<i>Geef dat die eenheid en die liefde in ons mogen doorstromen.</i><br>
<i>Inspireer ons tot dialoog en ontmoeting.</i><br>
<i>Vergeef ons onze onenigheid en kortzichtigheid.</i><br>
<i>Vergeef ons onze eigenwijsheid en fanatieke gedachten.</i><br>
<i>Toon ons altijd weer Uw liefde.</i><br>
<i>Laat die ons vruchtbaar maken.</i><br>
<i>Moge ons zoeken naar verbinding en eenheid vruchten dragen.</i><br>
<i>Maak ons steeds weer aandachtig voor Uw woord.</i><br>
<i>Maak ons steeds bewust van onze verbondenheid</i><br>
<i>in en door het doopsel.</i><br>
<i>Geef ons het goede gevoel van verbondenheid met Jezus Christus,</i><br>
<i>als ranken aan de wijnstok.</i><br>
<i>Laat christenen en kerken naar elkaar toegroeien.</i><br>
<i>Breng verzoening tussen mensen en volkeren.</i><br>
<i>Moge de verbondenheid van alle christenen</i><br>
<i>bijdragen tot respect en vrede,</i><br>
<i>in onze omgeving en in heel de wereld,</i><br>
<i>tot Uw lof en eer. Amen.</i><br>
<br>
<br>
<br>





#### GROOT-GAVERE: KRUISOPLEGGING KANDIDAAT-VORMELINGEN
<br>
<figure><img src="images/pb-vir.jpg" alt=" Vormselkruisje © Slabbinck" style="max-height: 500px; max-width: 500px;" /><figcaption> Vormselkruisje © Slabbinck</figcaption></figure><br>
<br>
Zondag <b>21 januari</b> ontvangen onze kandidaat-vormelingen hun vormselkruisje. Na de naamopgave is deze kruisoplegging een tweede belangrijke stap op weg naar hun vormsel.<br>
<br>
Voor een christen is het kruis een heel bijzonder teken, met een dubbele betekenis.<br>
Een <b>horizontale balk</b>: we zijn verbonden met mens en wereld, met vreugde en verdriet, recht en onrecht dat gebeurt, met Jezus die op een kruis gestorven is.<br>
En een <b>verticale balk</b>: we denken er ook aan dat God ons nooit vergeten zal, dat God met ons is in droefheid en lijden.<br>
<br>
Die twee balkjes: het menselijke en de goddelijke 'kruisen' elkaar op een kruispunt.<br>
Wie op een kruispunt komt moet kiezen: welke weg sla ik in? Ook de jongeren die over enkele weken gevormd worden zullen in hun leven soms moeilijke keuzes moeten maken.<br>
Moge de Goddelijke Geest hen op elk kruispunt de goede richting wijzen.<br>
<br>
<br>
<br>





#### DOE MEE AAN DE 20E DIGITALE 40-DAGENRETRAITE VAN DE JEZUÏETEN
<br>
<figure><img src="images/pb-via.jpg" alt=" 40-dagen retraite © 40dagenretraite.org" style="max-height: 500px; max-width: 500px;" /><figcaption> 40-dagen retraite © 40dagenretraite.org</figcaption></figure><br>
<br>
"De steen is weggerold" is de titel van de 40-dagenretraite 2024 van de jezuïeten. De retraite gaat op Aswoensdag (<b>14 februari</b>) van start en eindigt op Paaszondag.<br>
<br>
Het is de twintigste digitale retraite van de jezuïeten. De retraite is geschreven door Rita Loyens. Over de retraite zegt ze: "Ons leven ondervindt wel eens last van de overdaad aan activiteiten. Er is geen tijd en ruimte meer voor stilte. Het lijkt wel alsof er niets meer is wat vreugde schenkt. Er ligt een steen voor onze deur die belet dat we naar buiten treden, of ook maar een glimp van het licht kunnen zien. Diep in ons leeft een verlangen naar eenvoud en rust maar het is niet gemakkelijk om te onderscheiden wat overtollige ballast is en hoe we die dan kunnen afleggen. Mogen we Aswoensdag aangrijpen om een eerste stap te zetten in het overboord gooien van ballast en om kleine rustpuntjes toe te laten."<br>
<br>
Innerlijke voorbereiding op de grote christelijke feesten<br>
Deze 40-dagentijd zullen ruim 20.000 mensen uit voornamelijk Nederland en Vlaanderen deelnemen. De digitale retraites van de jezuïeten tijdens advent en de 40-dagentijd zijn inmiddels een begrip. De retraite helpt velen zich innerlijk voor te bereiden op twee belangrijke christelijke feesten: Kerst en Pasen. Zoals een deelnemer het omschreef:  "De digitale retraite heeft structuur aan mijn bidden gegeven en ordende mijn innerlijk leven."<br>
<br>
De digitale retraitanten krijgen dagelijks een gebedsmail met Bijbelteksten, meditatieve vragen, citaten en technische gebedstips. Het geheel vormt een innerlijke reis om het feest van Pasen intenser te beleven.<br>
Je kunt je voor deze gratis digitale retraite inschrijven via www.40dagenretraite.org. Deelnemers ontvangen gedurende de periode van 40-dagentijd dagelijks een gebedsmail. Wie zich eerder al inschreef hoeft zich niet opnieuw aan te melden.<br>
<br>
Enkele citaten van deelnemers aan de vorige digitale retraite:<br>
- "Eenvoudig, helder, herhalend maar nooit saai. Integendeel, het ging naar de diepte. De gebedsmails raakten mij dag na dag. Een borrelende bron van intense inspiratie."<br>
- "De mails gaven een goede structuur in de meditatie, het verloop is zeer helder, niet zweverig. Het was een revelatie voor mij dat meditatie realiseerbaar is. Dank u wel voor dit mooie kerstgeschenk!"<br>
- "Ik deed de retraite samen met mijn man. En het heeft mooie gesprekken opgeleverd."<br>
- "Kom niet tot werkelijk mediteren maar zo'n dagelijkse speldenprik doet me goed: een klein moment van aandacht en bezinning."<br>
<br>
Inspiratie<br>
De retraite is geïnspireerd door de ignatiaanse spiritualiteit. In het online gastenboek kunnen deelnemers hun gebedservaringen delen.<br>
<br>
<br>
<br>





#### NAZARETH: MARIALE OMMEGANG OPGENOMEN IN 'INVENTARIS VLAANDEREN VOOR IMMATERIEEL CULTUREEL ERFGOED'
<br>
<figure><img src="images/pb-mei.jpg" alt=" Mariale Ommegang in de Kasteelstraat © Inventaris Immaterieel Erfgoed" style="max-height: 500px; max-width: 500px;" /><figcaption> Mariale Ommegang in de Kasteelstraat © Inventaris Immaterieel Erfgoed</figcaption></figure><br>
<br>
<figure><img src="images/pb-tui.jpg" alt=" Label Inventaris Immaterieel Erfgoed © Inventaris Immaterieel Erfgoed" style="max-height: 500px; max-width: 500px;" /><figcaption> Label Inventaris Immaterieel Erfgoed © Inventaris Immaterieel Erfgoed</figcaption></figure><br>
<br>
Wij wisten het als Werkgroep Mariale Ommegang al van kort voor Kerstdag, maar er was ons gevraagd om het nog even stil te houden tot Minister van Jeugd, Media en Cultuur, Jan<br>
Jambon, zijn persbericht uitgestuurd had.<br>
<br>
Op woensdag <b>10 januari 2024</b> was het dan zo ver: de officiële mededeling dat onze Mariale Ommegang opgenomen wordt op de Inventaris Vlaanderen voor Immaterieel Cultureel Erfgoed!<br>
Als gevolg hiervan mogen wij op onze affiches, flyers, website, ... ook het officiële logo van<br>
'Inventaris Immaterieel Erfgoed' plaatsen.<br>
<br>
Alle leden van de Werkgroep Mariale Ommegang zijn terecht blij, dankbaar en trots op deze erkenning. Een erkenning die er gekomen is door de medewerking en samenwerking met de Erfgoeddienst van de gemeente Nazareth en de Cultuurregio Leie-Schelde uit Deinze.<br>
<br>
Ook op de website {{<icon class="fa fa-external-link">}}&nbsp;<a href="https://immaterieelerfgoed.be/nl/erfgoederen/mariale-ommegang-nazareth" taeget=_blank>https://immaterieelerfgoed.be/nl/erfgoederen/mariale-ommegang-nazareth</a> werden onze gegevens op <b>8 januari 2024</b> al bijgevuld met tal van sprekende foto's, bijlagen en een filmpje.<br>
<br>
De Vlaamse minister van Cultuur plaatste eind december 2023 drie nieuwe erfgoedelementen op de Inventaris Vlaanderen voor het Immaterieel Erfgoed. Handweven, de Mariale Ommegang in Nazareth en het jachthoornblazen op de Fürst-Pless- en Parforcehoorn behoren nu officieel tot het immaterieel erfgoed in Vlaanderen.<br>
<br>
Slechts enkele uren na het uitsturen van het persbericht, werd op Radio 2 Oost Vlaanderen al melding gemaakt van de opname van de Mariale Ommegang in de Inventaris Vlaanderen, met een kort interview met onze voorzitter, Marc Perseyn. En 's avonds kwam het nieuws op de regionale zender AVS. Ook op VRT NWS, AVS/artikels, Pickx.be en Het Laatste Nieuws werd over onze Ommegang bericht.<br>
<br>
<b>Minister van Cultuur Jan Jambon zegt:</b>  <i>"Met trots voeg ik de drie nieuwe immateriële erfgoedelementen toe aan de Inventaris Vlaanderen. Ze tonen hoe rijk en divers onze erfgoedtradities in Vlaanderen zijn. Ik wil ook de betrokken erfgoedgemeenschappen en alle vrijwilligers bedanken die zich dag na dag onvermoeibaar inzetten om het erfgoed levend te houden en door te geven aan de volgende generaties."</i><br>
<br>
<b>Wat is de Inventaris Vlaanderen voor Immaterieel Cultureel Erfgoed?</b><br>
<br>
De Inventaris Vlaanderen geeft een overzicht van ons niet-tastbaar erfgoed: onze kennis, gewoontes, gebruiken en praktijken die zó belangrijk zijn dat we ze moeten koesteren om aan volgende generaties te kunnen doorgeven. De minister kan 2 keer per jaar nieuwe elementen toevoegen aan die Inventaris. Hij wordt hierin geadviseerd door de Expertencommissie Immaterieel Cultureel Erfgoed.<br>
<br>
Immaterieel erfgoed een toekomst geven, betekent bewust actie ondernemen om je erfgoed door te geven en anderen zin te geven om mee te doen.<br>
De officiële Inventaris Vlaanderen van het Immaterieel Cultureel Erfgoed is opgezet door de Vlaamse overheid om daarbij te helpen: het verzamelt immaterieel erfgoed en zet het in de kijker.<br>
<br>
Het telen van grondwitloof, het Ros Beiaard van Dendermonde, het Carnaval van Aalst, de frietkotcultuur, de bloemencorso's en het vieren van Sinterklaas en Sint-Maarten zijn slechts enkele voorbeelden van immaterieel erfgoed die momenteel al zijn opgenomen in de inventaris. En daar komt nu onze Mariale Ommegang bij.<br>
<br>
De inventaris geeft informatie over:<br>
- de betrokken erfgoedgemeenschappen<br>
- de maatregelen om met het erfgoed om te gaan en om het door te geven<br>
- de experten die, in overleg met de gemeenschap, ondersteuning verlenen en begeleiden<br>
<br>
Achter immaterieel-erfgoedpraktijken staan vele betrokkenen: de zogenaamde 'erfgoedgemeenschappen'. Zij voeren de praktijk niet enkel uit, maar engageren zich ook voor een duurzame erfgoedzorg. Dit wil zeggen dat ze actie ondernemen opdat het erfgoed wordt doorgegeven aan volgende generaties en aan andere geïnteresseerden. De Inventaris Vlaanderen brengt ook al hun acties en plannen bijeen.<br>
<br>
De Inventaris Vlaanderen kadert binnen de Unesco-conventie voor het borgen van immaterieel cultureel erfgoed.<br>
<br>
<b>Meer info of inlichtingen: www.mariale-ommegang-nazareth.be of {{<icon class="fa fa-envelope">}}&nbsp;<a href="werkgroepmarialeommegang@gmail.com">werkgroepmarialeommegang@gmail.com</a></b><br>
<br>
<br>
<br>





#### VORMSELCATECHESE SINT AMANDUS EKE
<br>
HARTELIJK DANK AAN DE VORMELINGEN EN OUDERS VOOR HUN<br>
<br>
INZET BIJ HET KNUTSELEN TEN VOORDELE VAN WELZIJNSZORG.<br>
<br>
DANKZIJ JULLIE EN DE KERKGEMEENSCHAP<br>
<br>
HEBBEN WE 420 EUR KUNNEN SCHENKEN AAN<br>
<br>
WELZIJNSZORG.<br>
<br>
<br>
<br>





#### ASWOENSDAG - PAROCHIE NAZARETH - EKE
<br>
Op woensdag <b>14 februari 2024</b> zal de Aswoensdagviering doorgaan in de Kerk van<br>
Nazareth om 10.30 u.<br>
<br>
Alle vormelingen van de parochie Nazareth en parochie Eke, en hun<br>
ouders/grootouders zijn alvast uitgenodigd voor deze viering. Iedereen is uiteraard<br>
welkom.<br>
<br>
Na de viering is er ten voordele van de VZW De Kruk en de Broederlijk delen<br>
werking, een sober maal voorzien in het CC Het Centrum - Grote zaal.<br>
Vooraf in te schrijven bij de catechisten, mits de inbreng van 5 EUR. Inschrijving<br>
mogelijk tem zondag <b>11 februari 2024</b>. Inschrijvingsformulier kan je ook vinden in de<br>
Kerk.<br>
<br>
Bezorg het inschrijvingsformulier terug samen met de bijdrage aan één van de<br>
catechisten. Contact voor de parochie Nazareth : {{<icon class="fa fa-envelope">}}&nbsp;<a href="catechese.nazareth@gmail.com.">catechese.nazareth@gmail.com.</a><br>
<br>
<br>
<br>


