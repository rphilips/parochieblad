---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### 2E ZONDAG VAN PASEN - BELOKEN PASEN
<br>
<figure><img src="images/pb-si.jpg" alt=" De ongelovige Thomas - Caravaggio 1573 - 1610 © G. Claus" style="max-height: 500px; max-width: 500px;" /><figcaption> De ongelovige Thomas - Caravaggio 1573 - 1610 © G. Claus</figcaption></figure><br>
<br>
De eerste zondag na Pasen heet in de katholiek kerk 'Beloken Pasen'. 'Beloken' komt van 'beluiken'. We 'beluiken', 'sluiten' het Paasoctaaf af maar met de Goddelijke wens dat het nieuwe leven in ons mag ontluiken. Dat we mogen groeien en bloeien als nieuwe, voluit levende mensen die God in ons voor ogen heeft.<br>
<br>
Evangelielezing: de ongelovige Thomas (Joh 20,19-31)<br>
<br>
De leerlingen zijn "beloken", ze zitten achter gesloten deuren uit vrees voor de vervolgingen van de joden. Maar plotseling stond Jezus in hun midden en zei "Vrede zij u". Thomas, één van de twaalf, was niet bij hen. Hij gelooft pas dat het de Heer is als hij in zijn handen de wonden van de nagelen kan zien en zijn vinger in de plaats van nagelen kan steken en zijn hand in Jezus zijde kan leggen.<br>
<br>
Thomas staat in de christelijke traditie bekend als een ongelovige. Hij geloofde uiteindelijk wel in de verrezen Christus, maar pas nadat hij de kruiswonden had kunnen voelen. Hij leert op twee manieren de verrijzenis van Christus kennen, niet alleen door Hem te horen en te zien, maar vooral ook door Hem aan te raken.<br>
<br>
Zijn wij soms ook niet een 'ongelovige Thomas'?<br>
Laat ons dan bidden:<br>
<br>
<i>Goede God,</i><br>
<i>net als de leerlingen kennen ook wij</i><br>
<i>momenten van vertwijfeling en moedeloosheid.</i><br>
<i>Net als de leerlingen hebben ook wij het nodig</i><br>
<i>om 'aan den lijve' te ondervinden</i><br>
<i>dat uw Zoon Jezus in ons aanwezig is.</i><br>
<i>Wij vragen daarom: </i><br>
<i>adem over ons,</i><br>
<i>zodat uw Geest van waarheid</i><br>
<i>ons hart nieuw maakt</i><br>
<i>en dat wij opstaan en Hem volgen,</i><br>
<i>Hij die de verrezen Messias is,</i><br>
<i>die leeft met U, vandaag en alle dagen.</i><br>
<i>Amen.</i><br>
<br>
<br>
<br>





#### HOE VERLOOPT HET LITURGISCH JAAR
<br>
<figure><img src="images/pb-vel.jpg" alt=" Opbouw liturgisch jaar © Wikipedia" style="max-height: 500px; max-width: 500px;" /><figcaption> Opbouw liturgisch jaar © Wikipedia</figcaption></figure><br>
<br>
Het liturgisch jaar loopt van de Advent tot Christus Koning en wordt onderverdeeld in verschillende tijden:<br>
<br>
- de Kerstkring (van de Advent tot de Doop van de Heer),<br>
- de Tijd door het jaar (van de Doop van de Heer tot Aswoensdag),<br>
- de Paaskring (van Aswoensdag tot Pinksteren)<br>
- de Tijd door het jaar (van Pinksteren tot Christus Koning).<br>
<br>
<br>
<br>





#### EERSTE COMMUNIE TE NAZARETH
<br>
<figure><img src="images/pb-an1.jpg" alt=" Eerste communie te Nazareth (1) © Rita Van Oost" style="max-height: 500px; max-width: 500px;" /><figcaption> Eerste communie te Nazareth (1) © Rita Van Oost</figcaption></figure><br>
<figure><img src="images/pb-an2.jpg" alt=" Eerste communie te Nazareth (2) © Rita Van Oost" style="max-height: 500px; max-width: 500px;" /><figcaption> Eerste communie te Nazareth (2) © Rita Van Oost</figcaption></figure><br>
<br>
Deze namiddag zijn de kindjes welke dit jaar hun Eerste Communie doen naar de kerk gekomen om hun zonden te verbranden. Ze hadden alles op een papiertje geschreven om die dan om beurt in een pot te gooien zodat Juf Katrien deze kon aansteken.<br>
<br>
<br>
<br>





#### ERFGOEDDAG KERK DIKKELVENNE
<br>
<figure><img src="images/pb-de.jpg" alt=" Erfgoeddag Kerk Dikkelvenne © Kerkraad Sint-Petrus Dikkelvenne" style="max-height: 500px; max-width: 500px;" /><figcaption> Erfgoeddag Kerk Dikkelvenne © Kerkraad Sint-Petrus Dikkelvenne</figcaption></figure><br>
Het miraculeuze 16de-eeuwse beeld van onze Dikkelvense Heilige Christiana, in notenhout en moderne polychromie, werd recent deskundig gerestaureerd (mede met subsidie van Cultuurregio Leie).<br>
<br>
Nu is het unieke historische beeld eindelijk terug thuis. Op Erfgoeddag zondag <b>21 april</b> tussen 10.00 u. en 17.00 u. zet de kerkraad Sint-Petrus Dikkelvenne de kerkdeur wagenwijd. Je krijgt er een unieke inkijk in de lokale geschiedenis van het bronnendorp en het rijke erfgoed en het restauratieproject wordt in beeld gebracht.<br>
<br>
Uitzonderlijk worden de kerkschatten van Dikkelvenne tentoongesteld. Op het programma staan ook allerlei leuke activiteiten voor het hele gezin: prinsessen-kleurwedstrijd voor de kleinsten, schattentocht voor jong en oud. Tover jezelf om tot prins of prinses Christiana en krijg een prachtige foto. Toegang gratis.<br>
<br>
<br>
<br>


