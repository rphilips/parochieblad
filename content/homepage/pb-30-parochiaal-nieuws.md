---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### BEDANKING VRIJWILLIG(ST)ERS PAROCHIEBLAD NAZARETH EN EKE
<br>
<figure><img src="images/pb-tum.jpg" alt=" Thank you © Adrian via Pixabay" style="max-height: 500px; max-width: 500px;" /><figcaption> Thank you © Adrian via Pixabay</figcaption></figure><br>
<br>
Beste vrijwillig(st)er van het parochieblad,<br>
<br>
Voorgaande jaren kregen wij van Halewijn steeds de mogelijkheid om Kerstkaartjes te bestellen voor jullie. Met deze kaartjes konden de lokale verantwoordelijken hun dank en waardering tonen omdat jullie ieder jaar opnieuw langs de straat lopen om de abonnementen op het parochieblad te hernieuwen.<br>
<br>
Dit jaar waren er echter geen kaartjes...<br>
<br>
Langs deze weg willen we toch onze dank uitspreken en onze waardering tonen voor jullie inzet. En we hopen uiteraard om volgend jaar opnieuw op jullie te mogen rekenen.<br>
Daarom, een welgemeende dankjewel voor ieder van jullie voor jullie werk!<br>
<br>
Vanwege de lokale verantwoordelijken, Kathy en Greta.<br>
<br>
<br>
<br>





#### HERABONNERINGSPERIODE PAROCHIEBLAD IS AFGESLOTEN BIJ HALEWIJN
<br>
<b>Samen op weg</b>, zo staat te lezen op de campagneaffiche van Kerk & Leven. Die weg was de afgelopen maanden eerder steil dan vlak, en bezaaid met veel veranderingen bij uitgeverij Halewijn.<br>
Vooral het nieuwe, geautomatiseerde opmaaksysteem zorgde voor frustraties en ontmoediging.<br>
De lay-out van het parochieblad was niet altijd zoals de lokale redacteurs het voor ogen hadden en daardoor zag uw parochieblad er soms anders uit dan u gewend was.<br>
Maar al deze veranderingen - hoe ingrijpend en moeilijk ook - zijn erop gericht om samen aan de toekomst van het parochieblad te bouwen.<br>
<br>
Halewijn heeft net voor Kerstdag alle abonnementslijnen afgesloten en doorgestuurd naar Bpost. D.w.z. dat iedereen die betaald heeft vóór <b>22 december</b>, zijn parochieblad zonder onderbreking in 2024 verder zal ontvangen.<br>
<br>
Let wel:<br>
Abonnees waarvan wij de betaling na vrijdag <b>22 december</b> ontvangen hebben, missen sowieso nr. 1 (woensdag <b>3 januari</b>) van Kerk & Leven.<br>
Abonnees waarvan wij de betaling ontvangen hebben na vrijdag <b>29 december</b>, missen sowieso nrs. 1 én 2 (woensdag <b>10 januari</b>) van Kerk & Leven.<br>
Abonnees waarvan wij de betaling ontvangen na maandag <b>8 januari</b>, missen sowieso nrs. 1, 2 én 3 (woensdag <b>17 januari</b>) van Kerk & Leven. Vanaf dan schuift het telkens met één week op.<br>
Abonnees kunnen hun abonnement voor het parochieblad nog steeds betalen. Voor 2024 bedraagt de prijs 67 EUR voor een gewoon abonnement en vanaf 69 EUR voor een steunabonnement.<br>
Het juiste, gezamenlijke rekeningnummer voor groot-Gavere en Nazareth-Eke is: {{<icon class="fa fa-piggy-bank">}}&nbsp;BE57 8905 0411 9135. Houd er steeds rekening mee dat het bij sommige banken tot 3 werkdagen duurt vooraleer wij uw betaling op rekening zien verschijnen.<br>
<br>
Vanaf <b>11 januari 2024</b> verzendt Halewijn een laatste betalingsuitnodiging - de zogenoemde 'opvisbrief' - naar de abonnees die in de voorbije abonneringsperiode hun abonnement nog niet vernieuwden.<br>
<br>
<b>Abonnees die hun abonnement niet meer wensen te verlengen, mogen ons dit ook laten weten. Op die manier kunnen wij uw abonnement stopzetten en ontvangt u in januari geen herinnering meer. Dit kan via {{<icon class="fa fa-phone">}}&nbsp;<a href="tel:093858531">09 385 85 31</a> of {{<icon class="fa fa-envelope">}}&nbsp;<a href="dewildepeil@skynet.be">dewildepeil@skynet.be</a></b><br>
<br>
<br>
<br>





#### ASWOENSDAG - PAROCHIE NAZARETH - EKE
<br>
Op woensdag <b>14 februari 2024</b> zal de Aswoensdagviering doorgaan in de Kerk van<br>
Nazareth om 10.30 u.<br>
<br>
Alle vormelingen van de parochie Nazareth en parochie Eke, en hun<br>
ouders/grootouders zijn alvast uitgenodigd voor deze viering. Iedereen is uiteraard<br>
welkom.<br>
<br>
Na de viering is er ten voordele van de VZW De Kruk en de Broederlijk delen<br>
werking, een sober maal voorzien in het CC Het Centrum - Grote zaal.<br>
Vooraf in te schrijven bij de catechisten, mits de inbreng van 5 EUR. Inschrijving<br>
mogelijk tem zondag <b>11 februari 2024</b>. Inschrijvingsformulier kan je ook vinden in de<br>
Kerk.<br>
<br>
Bezorg het inschrijvingsformulier terug samen met de bijdrage aan één van de<br>
catechisten. Contact voor de parochie Nazareth : {{<icon class="fa fa-envelope">}}&nbsp;<a href="catechese.nazareth@gmail.com.">catechese.nazareth@gmail.com.</a><br>
<br>
<br>
<br>





#### EEN NIEUW JAAR... EEN GESCHENK UIT GODS HAND
<br>
Met Kerstmis en bij het begin van een nieuw jaar wensen we elkaar steeds alle goeds.<br>
Meer dan anders zal dat ook dit jaar gemeend en hoopvol klinken. Maar het is niet alleen hoop die we uitspreken. We dragen allen een grote verantwoordelijkheid om die wensen te laten uitkomen voor ieder die ons dierbaar is.<br>
<br>
Maar we moeten ook het ruimer plaatje durven zien. De jaaroverzichten vertellen ons dat onze wereld zo hard is geworden. We zien en horen dagelijks op radio en televisie de ruwheid ervan, we lezen elke dag de haatkreten en gruweldaden op de sociale media; we proeven de rivaliteit. Onze samenleving wordt bedreigd. Onze wereld heeft vrede méér dan nodig. Het kerstverhaal dat we onlangs hoorden komt tot leven in kleine daden, te beginnen in eigen omgeving. Die vrede begint met een groet aan elkaar, een blik, een woord, een handdruk aan de man of vrouw in de buurt.<br>
<br>
Er zullen mensen moeten opstaan die de kar van vrede willen trekken en gelukkig zijn die er ook maar versterking is nodig. Laten wij als christenen, als Gods Kerk op aarde op die kar springen en samen als gelovige gemeenschap een oase van medemenselijkheid, liefde en vrede uitbouwen.<br>
<br>
Moge 2024 voor jullie allen een mooi jaar zijn waarin je mag ontdekken dat God veel om ons geeft en dat Hij bij ons elk moment van de dag te gast wil zijn.<br>
<br>
Pastoor Guy en het parochieteam<br>
<br>
<br>
<br>





#### DANK VANWEGE VZW DE TINTEN
<br>
Gedurende de adventszondagen ging de omhaling integraal naar de actie van welzijnszorg. Vanuit de geloofsgemeenschap Groot-Gavere kon de som van 548,50 EUR overgemaakt worden. Een heel mooi bedrag waarvoor van harte dank.<br>
<br>
<figure><img src="images/pb-an.jpg" alt=" Steunactie De Tinten © C. Piens" style="max-height: 500px; max-width: 500px;" /><figcaption> Steunactie De Tinten © C. Piens</figcaption></figure><br>
<br>
Ook materieel zorgden we voor een stevig pakket aan verzorgingsprodukten. VZW De Tinten dankt alle milde weldoeners uit naam van hen die het broodnodige ontberen en de eindjes moeilijk aan mekaar kunnen knopen. Met uw steun heeft u wat Kerstwarmte gebracht in het hart van al die vergeten mensen.<br>
<br>
<br>
<br>





#### STATISTIEKEN, WAT ZEGGEN ZE ONS?
<br>
Wat u erover denkt laat ik in het midden maar wil toch meegeven dat in de 3 kerken en de 3 woon- en zorgcentra van onze geloofsgemeenschap samen 782 mensen de hoogdagviering van Kerstmis bijwoonden.<br>
<br>
Het Kindje Jezus kreeg terecht een centrale plaats in het gebeuren. De zinvolle teksten en gebeden, de stemmige kerstliederen, de mooi versierde kerken,... brachten de warmte van Kerstmis in ons midden.<br>
<br>
Maar daarmee houdt het voor elke christen niet op; het kerstverhaal is geen mooi sprookje dat vertedert, maar nodigt uit om God in jezelf welkom te heten en Zijn vrede uit te dragen elke dag opnieuw.<br>
<br>
Het was heel fijn om samen te zijn.<br>
Pastoor Guy Claus<br>
<br>
<br>
<br>





#### SAMEN EUCHARISTIE VIEREN
<br>
<figure><img src="images/pb-at.jpg" alt=" Samen eucharistie vieren © Kerknet" style="max-height: 500px; max-width: 500px;" /><figcaption> Samen eucharistie vieren © Kerknet</figcaption></figure><br>
<br>
In het evangelie van Matteüs lezen we in hoofdstuk 18 vers 20 "Waar twee of drie verenigd zijn in Mijn naam, daar ben ik in hun midden".<br>
<br>
De tijd van overvolle kerken is voorbij, zeker op weekdagen. Wij zijn een "kleine kudde" geworden. Maar als christenen geloven we dat daar waar mensen samenkomen in gebed en in de eucharistie zij de kracht van verbondenheid ervaren gebeiteld in de Geest van Jezus Christus.<br>
<br>
Niet alleen op zon- en feestdagen maar ook tijdens de week kunnen wij ons laten voeden door het Woord van de Heer.<br>
<br>
<b>In de weekkapel van de kerk in Eke is er ochtendeucharistie op maandag, dinsdag, donderdag en vrijdag telkens om 8 uur. Iedereen is welkom!</b><br>
<br>
<br>
<br>





#### GEBEDSWEEK VOOR DE EENHEID VAN DE CHRISTENEN VAN 18 TOT 25 JANUARI 2024
<br>
<figure><img src="images/pb-us.jpg" alt=" Gebedsweek eenheid christenen © Kerknet" style="max-height: 500px; max-width: 500px;" /><figcaption> Gebedsweek eenheid christenen © Kerknet</figcaption></figure><br>
<br>
De <b>Gebedsweek voor de Eenheid van de Christenen,</b> aangedragen door de christenen uit Burkina Faso, staat in het teken van de passage van Lucas 10,27: '<b>Heb de Heer, uw God lief met heel uw hart, heel uw ziel, met heel uw kracht, met heel uw verstand en uw naaste als uzelf</b>', de bekende passage uit het verhaal van de barmhartige Samaritaan.<br>
<br>
Deze week van gebed moedigt Kerken aan om goed te doen en recht te zoeken met bijzondere aandacht om in de andere daadwerkelijk een naaste te herkennen en om stappen te zetten om vooroordelen te overbruggen.<br>
<br>
De eenheid van de christenen zou een teken moeten zijn van de herstelde eenheid van de hele schepping. Maar verdeeldheid onder christenen verzwakt dit teken en versterkt de gebrokenheid. Samen bidden voor eenheid van christenen stelt ons in staat na te denken over wat ons bindt.<br>
<br>
<br>
<br>


