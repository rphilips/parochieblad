---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Rosette Van Lancker</i>, 89 jaar, echtgenote van Polidoor Fierens uit Asper<br>
<i>Annie Buyle 70 jaar</i>, weduwe van Aloïs De Boever uit Dikkelvenne<br>
<br>
<br>
<br>





#### BROEDERLIJK DELEN IN DE VRIJE BASISSCHOOL NAZARETH
<br>
<figure><img src="images/pb-si.jpg" alt=" koffiestop © VRIJE BASISSCHOOL NAZARETH" style="max-height: 500px; max-width: 500px;" /><figcaption> koffiestop © VRIJE BASISSCHOOL NAZARETH</figcaption></figure><br>
<br>
Ook dit jaar plant Broederlijk Delen een 'koffiestop'.<br>
Dit jaar vindt die plaats op vrijdag <b>1 maart 2024</b>.<br>
Ook wij doen mee!<br>
<br>
Klas 5 zal u op die dag vanaf 14.30 u. tot 16.00 u. op de groene speelplaats verwelkomen<br>
met 'eerlijke' dranken: een kop koffie, een kop thee of fruitsap.<br>
<br>
De inkom is voorzien via Dorp 10 en Drapstraat 10.<br>
Kom zeker eens langs, geniet van een drankje en stop<br>
een vrije bijdrage in de Koffiestop-collectebus.<br>
Zo steunt u dit jaar de boeren in Congo waar<br>
boerenfamilies zich verenigen om samen op te<br>
komen voor hun recht op landbouwgrond.<br>
<br>
Elke kop koffie telt dus!<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELEN
<br>
<figure><img src="images/pb-an.jpg" alt=" Knutselen voor Broederlijk delen © Hilde Vanmeirhaeghe" style="max-height: 500px; max-width: 500px;" /><figcaption> Knutselen voor Broederlijk delen © Hilde Vanmeirhaeghe</figcaption></figure><br>
<br>
In het weekend van <b>3 en 4 februari</b> hebben de vormelingen en enkele ouders, grootouder<br>
samen met de catechisten geknutseld.<br>
De knutselwerken worden na de viering op zaterdag <b>16 maart</b> verkocht.<br>
Mini konijntjes om te staan en enkele met een magneet om op te hangen : EUR 1<br>
Eier - mandjes en -dopjes: voor 1 EUR 3 en voor 2 EUR 5<br>
Deco - patch doosje met kleine eitjes en vogelhuisje met groot ei: EUR 10<br>
Deco-patch ei met plantje erin: EUR 15<br>
<br>
Vormelingen en catecheseteam.<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELENACTIE VOOR HET GOEDE DOEL
<br>
door de catechisten.<br>
<br>
<figure><img src="images/pb-sed.jpg" alt=" Catechisten tegen Parkinson © Hilde Vanmeirhaeghe" style="max-height: 500px; max-width: 500px;" /><figcaption> Catechisten tegen Parkinson © Hilde Vanmeirhaeghe</figcaption></figure><br>
<br>
Aangezien we als catechisten nauw verbonden zijn met de ziekte van Parkinson willen we<br>
onze opbrengst verdelen: We geven een financiële steun aan Congo ( Broederlijk Delen) en<br>
aan de Parkinson Liga<br>
<br>
Hiervoor worden op bestelling opnieuw pannenkoeken verkocht.<br>
( 10 grote pannenkoeken voor 15 EUR )<br>
<br>
Formulieren zijn te verkrijgen bij de catechisten Marleen en Hilde.<br>
Bestellen van pannenkoeken kan op <b>24 februari</b> en <b>9 maart</b> via het formulier, voor of na de<br>
zaterdagavondviering. Gelieve bij bestelling het juiste bedrag te betalen.<br>
Info: Hilde Vanmeirhaeghe:<br>
<br>
{{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a> of {{<icon class="fa fa-phone">}}&nbsp;<a href="tel:0497856710">0497 85 67 10</a><br>
<br>
<br>
<br>





#### DUIDING BIJ DE DERDE ZONDAG VAN DE VASTEN
<br>
<b>Samen bouwen aan een nieuwe samenleving</b><br>
<br>
Wij kennen allemaal de tien geboden die we te onderhouden hebben. De ouderen onder ons kennen ze alle tien uit het hoofd dank zij het rijmpje Bovenal bemin één God, zweer niet ijdel enzovoort... De Tien Geboden zijn echter zoveel meer. Zij werden aan Mozes gegeven die zijn volk wegleidde uit de slavernij om samen een rechtvaardige samenleving op te bouwen. De Tien Geboden waren het fundament waarop Israël werd gebouwd. Ze vormen de grondwet van een democratische staat gebaseerd op vrijheid, gelijkheid en gerechtigheid. Hier is het ganse volk bij betrokken: mannen, vrouwen, jongeren, ouderen, volwassenen, kinderen.<br>
<br>
Zoals het joodse volk schreeuwde in Egypte om het onrecht dat hen was aangedaan, zo schreeuwt vandaag de aarde om wat er met haar gebeurt. De boodschap van Paus Franciscus op de klimaatconferentie in Dubai klonk zo: "Laat ons aandacht hebben voor de schreeuw van de aarde, laat ons de smeekbeden van de armen aanhoren, laten we gevoelig worden voor de hoop van de jongeren en de dromen van kinderen!" Vervolgens vraagt hij de wereldleiders hun egoïsme en nationale belangen te overstijgen. Zijn kritiek op de actualiteit is snoeihard en tevens doet hij een hoopvol voorstel. Het klinkt zo: " De zorg voor de schepping en voor de vrede, zijn de meest dringende kwesties en ze zijn nauw met elkaar verbonden. Hoeveel energie verspilt de mensheid aan de vele oorlogen die momenteel aan de gang zijn, zoals die in Israël en Palestina, in Oekraïne en in vele delen van de wereld: oorlogen die de problemen niet zullen oplossen, maar ze alleen maar vergroten! Hoeveel grondstoffen worden er verspild aan wapens die levens en ons gemeenschappelijk huis verwoesten! Nogmaals doe ik dit voorstel: "Laten we met het geld dat wordt uitgegeven aan wapens en andere militaire uitgaven een wereldfonds oprichten dat eindelijk een einde kan maken aan de honger."<br>
<br>
De boodschap van paus Franciscus in Dubai doet denken aan het kordate optreden van Jezus die de tempel reinigt. De tempel was het politieke, economische en godsdienstige centrum van het land. In de tempel stond ook de ark met daarin de twee stenen tafelen met de Tien Geboden. Als Jezus de tempel binnentreedt merkt hij dat de tempel een handelszaak is geworden. Wisselaars hebben er een monopolie en verkopen met woekerwinsten.<br>
Het is alsof de Tien Geboden terug aan scherven liggen.<br>
<br>
Johannes schrijft zijn evangelie wanneer de tempel reeds lang verwoest is. Hij geeft aan de tempel een nieuwe betekenis. Voor hem wordt het lichaam van Jezus de tempel. De gestorven Jezus die voortleeft leeft in de gemeenschap die de Tien Geboden onderhoudt.<br>
<br>
Maar de paus geeft aan de tempel nog een andere betekenis: de tempel is de aarde, ons huis waarin wij allen wonen, wij allen als deel van de natuur. Wat Jezus voor de tempel wil, dat vraagt de paus voor de aarde. Hij vraagt dat ons leven opnieuw gefundeerd zou zijn op de Tien Geboden.<br>
<br>
Nog steeds vallen de tien geboden in scherven als ze geconfronteerd worden met één van onze gouden kalveren. Maar wij mogen niet vergeten dat Mozes een tweede maal de berg opging en zijn volk opnieuw de Tien Geboden aanbood. Overal in de wereld staan mensen en organisaties op, die samen werken en strijden voor rechtvaardigheid. Zij kiezen voor het leven en bouwen aan een vrije en rechtvaardige samenleving, gefundeerd op de Gods Tien Geboden.<br>
<br>
Zo'n organisatie is Broederlijk Delen. Toen de boeren in Mikwi (Congo) vreesden dat zij hun grond kwijt gingen spelen aan industriële landbouw, vonden zij de moed om hun verschillen naast zich neer te leggen en samen te strijden voor de goede zaak. De grond behoort nu weer toe aan de hele gemeenschap en niet meer aan slechts één individu of aan een clan.<br>
Een voorbeeld waaruit blijkt dat samen werken aan rechtvaardigheid werkt.<br>
<br>
<b>BEZINNING</b><br>
<br>
<i>Vader van alle mensen</i><br>
<i>die in het verborgene ziet,</i><br>
<i>die ons hart en onze nieren doorgrondt,</i><br>
<i>wij vragen U in deze Veertigdagentijd: </i><br>
<i>help ons dag na dag onze binnenkamer in te gaan</i><br>
<i>om U daar te ontmoeten in de stilte.</i><br>
<br>
<i>U weet toch wat er in ons omgaat.</i><br>
<i>Vorm daar ons hart, opdat het barmhartiger zal worden</i><br>
<i>zoals U barmhartig bent.</i><br>
<i>En maak ons eerlijk en zuiver, tot op de graat</i><br>
<i>opdat ons vasten gebeurt voor U</i><br>
<i>en niet voor het oog van de mensen.</i><br>
<br>
<br>
<br>





#### VEERTIGDAGENTIJD - TIJD OM BROEDERLIJK TE DELEN
<br>
<figure><img src="images/pb-amo.jpg" alt=" Campagne Broederlijk Delen © BD" style="max-height: 500px; max-width: 500px;" /><figcaption> Campagne Broederlijk Delen © BD</figcaption></figure><br>
<br>
Dit jaar zet Broederlijk Delen haar partnerorganisaties uit <b>Congo in de kijker</b> met als jaarthema van Broederlijk Delen is <b>"Samen voor rechtvaardigheid werkt aanstekelijk"</b>.<br>
In Congo is het voor de plaatselijke mensen heel moeilijk om toegang te krijgen tot landbouwgrond. De wetgeving daar zorgt ervoor dat familiale landbouwers met één pennenstreek de toegang tot grond kunnen verliezen. Maar door zich te verenigen en samen actie te ondernemen garanderen boeren niet alleen voor zichzelf toegang tot grond maar oefenen zij ook druk uit op het beleid.<br>
<br>
<figure><img src="images/pb-via.jpg" alt=" Freddy © BD" style="max-height: 500px; max-width: 500px;" /><figcaption> Freddy © BD</figcaption></figure><br>
<br>
Om aan te tonen dat er in Congo echt gewerkt wordt aan rechtvaardigheid en mensen hun schouders daaronder zetten maken we nu kennis met Freddy.<br>
<br>
<b>Freddy,</b> een gedreven medewerker en medewerker van CONAPAC vecht tegen het principe dat het landbouwbeleid geschreven is op maat van de elite en de grootmachten.<br>
<br>
Samen met andere landbouworganisaties probeert hij de beleidsmakers ervan te overtuigen om meer aandacht te besteden aan de belangen van de familiale landbouwers omdat de toegang tot grond vaak moeilijk is. Dit heeft verschillende oorzaken zoals de grote bevolkingsgroei, de conflicten in de regio, de vluchtelingenstromen die de beschikbare grond nog verder onder druk zetten. In Congo kan je geen eigenaar worden van grond. Alle grond blijft eigendom van de Congolese staat. Je moet een toelating vragen om de grond te mogen bewerken. De voorwaarden daarvoor worden bepaald door de lokale overheden. Maar soms is er sprake van vriendjespolitiek. In overleg met de overheid tracht CONAPAC daarvoor concrete en wettelijke oplossingen voor de lokale boeren te bedenken.<br>
<br>
<br>
<br>





#### GROOT-GAVERE: COMMUNIETOCHT VOOR ONZE EERSTE COMMUNICANTJES
<br>
<figure><img src="images/pb-vix.jpg" alt=" Eerste communietocht © Els Agten" style="max-height: 500px; max-width: 500px;" /><figcaption> Eerste communietocht © Els Agten</figcaption></figure><br>
<br>
Als voorbereiding op hun eerste communie kunnen ouders en kinderen in gezinsverband op tocht gaan in de kerk. Aan de hand van zeven haltes en doe-opdrachtjes ontmoeten zij Jezus en maken zij kennis met het christelijk geloof. De kinderen krijgen hiervoor een uitnodiging. Om het parcours zelfstandig te kunnen lopen krijgen de kinderen hiervoor een routekaart en de volwassenen een volgboekje.<br>
<br>
Niet alleen de communicantjes en hun ouders maar ook alle andere geïnteresseerden zijn zeker welkom.<br>
<br>
De deuren van de kerk staan open:<br>
<br>
- in Asper op vrijdag <b>1 maart</b> van 15.30 u. tot 18.00 u. en op zaterdag <b>2 maart</b> van 13.30 u. tot 18.00 u.<br>
- in Gavere op zondag <b>3 maart</b> van 10.00 u. tot 12.00 u. en van 13.30 u.-18.00 u. en op maandag <b>4 maart</b> van 16.00 u. tot 18.00 u.<br>
<br>
<br>
<br>





#### WEEK VAN DE VRIJWILLIGER (2 TOT 10 MAART)
<br>
<figure><img src="images/pb-fas.jpg" alt=" Vrijwilligerswerk © Steunpunt vrijwilligerswerk" style="max-height: 500px; max-width: 500px;" /><figcaption> Vrijwilligerswerk © Steunpunt vrijwilligerswerk</figcaption></figure><br>
<br>
"Vrijwilligerswerk is een ontdekkingsreis", luidt het thema dit jaar. De tocht door vrijwilligersland is een groot avontuur, gevuld met ontmoetingen en ervaringen, verschillende sectoren en organisaties, én schatten van vrijwilligers. Vrijwilligerswerk is dus een echte ontdekkingsreis. Zet je vrijwilligers tijdens deze week eens extra in de bloemetjes.<br>
<br>
<br>
<br>





#### GROOT-GAVERE: JONGE VERSE PALM
<br>
Voor Palmzondag <b>24 maart</b> zijn we nu al op zoek naar jonge verse palm. Wie daarbij kan helpen neemt contact op met een parochiemedewerker. Alvast dank.<br>
<br>
<br>
<br>


