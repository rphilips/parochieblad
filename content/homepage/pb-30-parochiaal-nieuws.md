---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### 2E FASE IN DE OPHEFFING VAN DE PAROCHIE SINT-BAVO BAAIGEM EN SAMENVOEGING MET DE SINT-AMANDUSPAROCHIE GAVERE
<br>
<figure><img src="images/pb-duo.jpg" alt=" Opheffing Sint-Bavo Baaigem en samenvoeging met Sint-Amandus Gavere (pag. 1) © Bisdom Gent" style="max-height: 500px; max-width: 500px;" /><figcaption> Opheffing Sint-Bavo Baaigem en samenvoeging met Sint-Amandus Gavere (pag. 1) © Bisdom Gent</figcaption></figure><br>
<br>
<figure><img src="images/pb-hos.jpg" alt=" Opheffing Sint-Bavo Baaigem en samenvoeging met Sint-Amandus Gavere (pag. 2) © Bisdom Gent" style="max-height: 500px; max-width: 500px;" /><figcaption> Opheffing Sint-Bavo Baaigem en samenvoeging met Sint-Amandus Gavere (pag. 2) © Bisdom Gent</figcaption></figure><br>
<br>
<br>
<br>





#### MARIALE OMMEGANG NAZARETH (FOTO'S DEEL 2)
<br>
<figure><img src="images/pb-an.jpg" alt=" Francine en Chantal begeleiden de gebedsdienst © Annick Geiregat" style="max-height: 500px; max-width: 500px;" /><figcaption> Francine en Chantal begeleiden de gebedsdienst © Annick Geiregat</figcaption></figure><br>
<br>
<figure><img src="images/pb-fas.jpg" alt=" Voormalig deken Mark en organiste Nancy tijdens de gebedsdienst © Annick Geiregat" style="max-height: 500px; max-width: 500px;" /><figcaption> Voormalig deken Mark en organiste Nancy tijdens de gebedsdienst © Annick Geiregat</figcaption></figure><br>
<br>
<figure><img src="images/pb-has.jpg" alt=" Maria komt terug thuis s © Annick Geiregat" style="max-height: 500px; max-width: 500px;" /><figcaption> Maria komt terug thuis s © Annick Geiregat</figcaption></figure><br>
<br>
<figure><img src="images/pb-at.jpg" alt=" Afsluiting van de Ommegang met het lof © Annick Geiregat" style="max-height: 500px; max-width: 500px;" /><figcaption> Afsluiting van de Ommegang met het lof © Annick Geiregat</figcaption></figure><br>
<br>
<figure><img src="images/pb-us.jpg" alt=" Een volle kerk © Annick Geiregat" style="max-height: 500px; max-width: 500px;" /><figcaption> Een volle kerk © Annick Geiregat</figcaption></figure><br>
<br>
Tijdens de Ommegang doorheen de straten van Nazareth, vindt er in de kerk een gebedsdienst plaats. De teksten en de liederen zijn dezelfde als buiten. Op die manier hebben de mensen, voor wie de afstand van ongeveer 4 kilometer te lang is, de kans om ook de Ommegang mee te maken.<br>
<br>
De Werkgroep Mariale Ommegang dankt alle bedevaarders voor hun komst. Sommigen kwamen van Dadizele, anderen van Zelzate, er waren zelfs bedevaarders uit Canada aanwezig. Ondanks de vele andere activiteiten die op <b>8 september</b> plaatsvonden, hadden we een grote opkomst.<br>
<br>
Wie graag alle foto's van de Ommegang eens rustig bekijkt, kan hiervoor terecht op de website van de Mariale Ommegang: www.mariale-ommegang-nazareth.be en www.parochie-in-gavere-nazareth.be<br>
<br>
<br>
<br>





#### KOFFIETAFEL NA DE OMMEGANG TE NAZARETH
<br>
<figure><img src="images/pb-vis.jpg" alt=" Gezellige drukte in CC Het Centrum © Annick Geiregat" style="max-height: 500px; max-width: 500px;" /><figcaption> Gezellige drukte in CC Het Centrum © Annick Geiregat</figcaption></figure><br>
<br>
<figure><img src="images/pb-tui.jpg" alt=" Vrijwilligers in volle actie © Annick Geiregat" style="max-height: 500px; max-width: 500px;" /><figcaption> Vrijwilligers in volle actie © Annick Geiregat</figcaption></figure><br>
<br>
Wekenlang hebben we jullie in het parochieblad gemeld dat de koffietafel zou doorgaan in de refter van de Vrije Basisschool. De grote zaal van CC Het Centrum was gereserveerd door een vereniging die zijn vrijwilligers wou bedanken.<br>
<br>
Pas de laatste week ontdekten we dat de zaal opnieuw vrij was. In allerijl heeft de Werkgroep alles geregeld zodat we jullie op onze vertrouwde locatie konden ontvangen.<br>
En jullie vonden de weg! De koffietafel was een onverwacht groot succes. We hadden nooit zo veel volk verwacht omdat er die zondagmiddag zo veel activiteiten gepland waren.<br>
Dank je wel aan iedereen die gekomen is.<br>
<br>
<br>
<br>





#### VORMSELCATECHESE O.L.V GEBOORTE NAZARETH
<br>
<b>Startactiviteit</b> met de vormelingen, kennismaking en op verkenning in de kerk.<br>
Wanneer : woensdag <b>25 september</b> om 14.00 u. tot 16.00 u.<br>
Waar : samenkomst in de kerk te Nazareth.<br>
<br>
<b>Startviering</b> met de vormelingen en ouders op zondag <b>29 september</b> om 10.30 u. in de kerk te Nazareth.<br>
Iedereen welkom.<br>
<br>
<br>
<br>





#### GAVERE: OKTOBER - ROZENKRANSMAAND
<br>
<figure><img src="images/pb-mox.jpg" alt=" Onze-Lieve-Vrouw van de Rozenkrans, eertijds vereerd in de Kluizekerk Lier © J. Verheyen" style="max-height: 500px; max-width: 500px;" /><figcaption> Onze-Lieve-Vrouw van de Rozenkrans, eertijds vereerd in de Kluizekerk Lier © J. Verheyen</figcaption></figure><br>
<br>
In onze Rooms-Katholieke Kerk is de maand oktober gewijd aan de Rozenkrans. De keuze van deze maand hangt samen met het feest van O.-L.-V. van de Rozenkrans dat sinds de 16e eeuw op <b>7 oktober</b> gevierd wordt.<br>
<br>
De rozenkrans dankt haar naam, volgens de katholieke overlevering, aan een openbaring van Maria zelf: iedere keer dat een "wees gegroet" wordt gebeden, schenkt men haar een mooie roos.<br>
<br>
Tijdens het rozenkransgebed gedenkt men de geloofsmysteries: de "blijde", de "droevige" en de "glorievolle" mysteries . Bij elkaar geven zij een samenvatting van het evangelie. Maria speelt een belangrijke rol in deze devotie. Maria wordt gezien als iemand die tot de wereld van mensen behoort maar die tegelijkertijd ook tot de wereld van God behoort.<br>
<br>
<br>
<br>





#### 1 OKTOBER FEESTDAG HEILIGE BAVO - PATROON VAN ONS BISDOM
<br>
<figure><img src="images/pb-vos.jpg" alt=" De bekering van de heilige Bavo - Kathedraal Gent © wikipedia" style="max-height: 500px; max-width: 500px;" /><figcaption> De bekering van de heilige Bavo - Kathedraal Gent © wikipedia</figcaption></figure><br>
<br>
<figure><img src="images/pb-sic.jpg" alt=" Heilige Bavo Baaigem © Wikipedia" style="max-height: 500px; max-width: 500px;" /><figcaption> Heilige Bavo Baaigem © Wikipedia</figcaption></figure><br>
<br>
Het verhaal van de heilige Bavo - Van verwend kind tot monnik<br>
<br>
Volgens de overlevering kreeg een adellijke familie in 589 een zoontje, ze noemden hem Allowin. Hij groeide zorgeloos op. Hij was een rotverwend kind met geen ontzag voor anderen. Hij huwde en werd vader van een kindje. Een tijdje waren ze heel gelukkig maar toen werd zijn vrouw ziek en stierf. Hij was radeloos en uitzinnig van verdriet. De enige die hem kon troosten was Amandus, de raadgever van zijn moeder. Amandus raadde hem aan de bijbel te lezen en zo leerde hij het Christendom kennen. Allowin ging zo van Jezus houden dat hij zich tot het christendom bekeerde. Maar hij deed meer dan dat. Hij besefte dat al zijn rijkdom hem niet gelukkig maakte. Hij gaf alles weg en ging in een abdij in Gent, gesticht door Amandus, wonen. En om te tonen dat hij een nieuwe mens was geworden nam hij een andere naam aan Bavo. Na een tijdje besloot hij zelf ook monnik te worden en zich ten dienste te stellen van God. Maar hij vond het leven in de abdij toch nog te luxueus. Met toestemming van de abt besloot hij in een holle boom te gaan leven als kluizenaar. Veel mensen kwamen naar hem toe om wat raad of troost. Bavo stierf rond 660 omringd door vrienden en zijn geestelijke leider Amandus. Na Bavo's dood kwam zijn verering op gang. Bavo is de patroonheilige van de valkeniers en wordt aanroepen voor een goede oogst en tegen kinkhoest.<br>
<br>
De Gentse Sint-Baafskathedraal bewaart het schilderij "de bekering van de heilige Bavo". Dit<br>
monumentale meesterwerk werd in de jaren 1623-24 door Rubens vervaardigd in opdracht van bisschop Antoon Triest (1577-1657)<br>
<br>
Een weetje: het kerkgebouw en de parochie van Baaigem zijn toegewijd aan de heilige Bavo en bezit een 19e eeuws gepolychromeerd houten beeld van deze heilige. Bavo is afgebeeld als een goed geklede rijke edelman met een valk in de hand.<br>
Vanwaar die valk? Allowin werd (onterecht) beschuldigd een witte valk gestolen te hebben. In die tijd iets waar een forse en onridderlijke straf op stond: de dood door de strop. Hij stond al onder de galg toen de gestolen valk uit het niets opdook en bij Allowin op de galg landde. De witte vogel - teken van zuiverheid - bewees daarmee de onschuld van Allowin. Hij op zijn beurt zag hierin weer een teken van God.<br>
<br>
<br>
<br>


