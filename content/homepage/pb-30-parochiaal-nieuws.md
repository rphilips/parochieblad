---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Marcel Thienpont</i>, 88 j., Gavere<br>
<i>Paul Geerinck</i>, 84 jaar, weduwnaar van Sheila Verstrepen overleden te Gent.<br>
Als pastoraal medewerker heeft Paul in Dikkelvenne gedurende vele jaren als diaken nauw samengewerkt met wijlen pastoor Johan Van Den Haute.<br>
<br>
<br>
<br>





#### VIERINGEN VOOR DE GOEDE WEEK
<br>
<figure><img src="images/pb-us.jpg" alt=" Diensten Goede Week © Kerk Nazareth: DRE" style="max-height: 500px; max-width: 500px;" /><figcaption> Diensten Goede Week © Kerk Nazareth: DRE</figcaption></figure><br>
<br>
<br>
<br>





#### UITNODIGING PAASWAKE
<br>
<figure><img src="images/pb-mei1.jpg" alt=" Paaswake (1) © Guy Claus" style="max-height: 500px; max-width: 500px;" /><figcaption> Paaswake (1) © Guy Claus</figcaption></figure><br>
<figure><img src="images/pb-mei2.jpg" alt=" Paaswake (2) © Guy Claus" style="max-height: 500px; max-width: 500px;" /><figcaption> Paaswake (2) © Guy Claus</figcaption></figure><br>
<figure><img src="images/pb-mei3.jpg" alt=" Paaswake (3) © Guy Claus" style="max-height: 500px; max-width: 500px;" /><figcaption> Paaswake (3) © Guy Claus</figcaption></figure><br>
<figure><img src="images/pb-mei4.jpg" alt=" Paaswake (4) © Guy Claus" style="max-height: 500px; max-width: 500px;" /><figcaption> Paaswake (4) © Guy Claus</figcaption></figure><br>
<figure><img src="images/pb-mei5.jpg" alt=" Paaswake (5) © Guy Claus" style="max-height: 500px; max-width: 500px;" /><figcaption> Paaswake (5) © Guy Claus</figcaption></figure><br>
<br>
Op de vooravond van Pasen, zaterdag <b>30 maart</b> om 20 uur in de kerk van Eke vindt de<br>
belangrijkste eucharistieviering plaats, de PAASWAKE.<br>
In die pikdonkere kerk, symbolisch verwijzend naar Christus die in het graf ligt, worden grote<br>
vuren aangestoken, worden de paaskaarsen gewijd en de doopvonten gevuld. De aanwezigen<br>
<br>
worden uitgenodigd, elk met een kaarsje in de hand, om hun doopbeloften te hernieuwen.<br>
EEN HARTELIJKE UITNODIGING OM HIERAAN DEEL TE NEMEN.<br>
<br>
<br>
<br>





#### DE GOEDE WEEK IS VOOR CHRISTENEN DE MEEST BIJZONDERE WEEK VAN HET LITURGISCH JAAR
<br>
<figure><img src="images/pb-sed1.jpg" alt=" Pasen (1) © Guy Claus" style="max-height: 500px; max-width: 500px;" /><figcaption> Pasen (1) © Guy Claus</figcaption></figure><br>
<figure><img src="images/pb-sed2.jpg" alt=" Pasen (2) © Guy Claus" style="max-height: 500px; max-width: 500px;" /><figcaption> Pasen (2) © Guy Claus</figcaption></figure><br>
<br>
Midden de drukte van het leven, willen we proberen Jezus van heel nabij te volgen, op zijn tocht van lijden en dood naar verrijzenis.<br>
Wie op een intense manier naar Pasen wil toeleven, kan daarvoor aansluiten bij één of meerdere liturgische momenten.<br>
<br>
<b>WAT VIEREN WE IN DE GOEDE WEEK</b><br>
<br>
<figure><img src="images/pb-edo.jpg" alt=" Goede Week © Godsdienstklas" style="max-height: 500px; max-width: 500px;" /><figcaption> Goede Week © Godsdienstklas</figcaption></figure><br>
<br>
De Goede Week is de week die aan Pasen vooraf gaat. De dagen in die week herinneren ons aan het lijden en sterven van Jezus. De Goede Week begint op Palmzondag en loopt uit op Pasen: de opstanding van Jezus uit de dood. Het wordt ook wel de Stille Week genoemd omdat de gebeurtenissen van 2000 jaar geleden vragen om bezinning, in stilte.<br>
<br>
<b>Palmzondag - weekend 23/24 maart</b><br>
Op de zondag voor Pasen wordt Jezus als een Koning binnengehaald in Jeruzalem. Hij rijdt op een ezelsveulen. De Joden bewijzen hem koninklijke eer door hun kleren voor Hem op de weg te leggen. Ze nemen palmtakken in de handen en roepen Hem toe: Hosanna! Ze prijzen Hem als de Messias met de woorden: Zoon van David, gezegend is Hij die komt in de Naam van de Heer.<br>
<br>
<b>Chrismamis - Gent Sint-Baafskathedraal - 27 maart</b><br>
<br>
<figure><img src="images/pb-bis.jpg" alt=" Chrismamis1 © Guy Claus" style="max-height: 500px; max-width: 500px;" /><figcaption> Chrismamis1 © Guy Claus</figcaption></figure><br>
<br>
<figure><img src="images/pb-ego.jpg" alt=" Chrismamis2 © Guy Claus" style="max-height: 500px; max-width: 500px;" /><figcaption> Chrismamis2 © Guy Claus</figcaption></figure><br>
<br>
Zoals elk jaar zetten we het Paastriduüm in met de chrismaviering op woensdagavond <b>27 maart</b> om 19 uur in de Sint-Baafskathedraal. Dit is een gelegenheid om als 1 grote geloofsgemeenschap rond Christus een hoogtepunt van gebed en eenheid te beleven.<br>
<br>
Tijdens deze mis 'wijdt' de bisschop de drie sacramentele oliën nl. het CHRISMA, de CATECHUMENENOLIE en de ZIEKENOLIE.<br>
<br>
Chrisma is het sacramentele teken van het zegel van de gave van de Heilige Geest. Het wordt gebruikt bij het Vormsel en het Doopsel, bij de Bisschops- en priesterwijding en bij kerk- altaar-, kelk- en klokkenwijdingen.<br>
<br>
Daarna zegent de bisschop olie voor de geloofsleerlingen ook catechumenenolie genoemd die gebruikt wordt bij het opnemen van hen die aan het catechumenaat deelnemen.<br>
<br>
Ook zegent de Bisschop de ziekenolie gebruikt bij het toedienen van het sacrament van de ziekenzalving.<br>
<br>
Tijdens de viering roept de bisschop de priesters en diakens op om trouw te blijven aan de zending die ze bij hun wijding hebben ontvangen. Als bevestiging daarvan hernieuwen zij de toen gedane beloften aan de bisschop.<br>
<br>
De Chrismamis is een viering voor het gehele bisdom. Het is een hoogtepunt in het kerkelijk jaar, ook omdat vanuit vele parochies talrijke gelovigen aanwezig zijn. Ook u bent van harte welkom in deze feestelijke viering.<br>
<br>
<b>Witte Donderdag - 28 maart</b><br>
Op die dag houdt Jezus het laatste avondmaal met Zijn leerlingen. Voordat de maaltijd begint wast Jezus hun voeten. Hij stelt Zich op als een slaaf, als een dienaar. Tijdens het avondmaal laat Jezus zien wat er met Hem zal gebeuren. In het breken van het brood laat Hij zien dat Hij Zijn leven voor hen zal geven. Het vergieten van de wijn wijst naar het bloed dat het Hem kost om hen te redden.<br>
<br>
<b>Goede Vrijdag - 29 maart</b><br>
In de nacht wordt Jezus voor de Joodse rechtbank gesleept. Ze veroordelen Hem omdat Hij zegt dat Hij de Messias is. Pilatus van de Romeinse rechtbank verklaart dat Jezus onschuldig is, maar veroordeelt Hem toch tot de kruisdood. Aan het kruis sterft Hij tussen 2 misdadigers. Hij neemt de schuld op zich van ieder die in Hem gelooft.<br>
<br>
<b>Stille Zaterdag - 30 maart</b><br>
Aan het einde van de Goede Vrijdag wordt Jezus in het graf gelegd. Hierdoor wordt duidelijk dat Hij echt gestorven is. Alles lijkt zo uitzichtloos. Waarom moest die Mens, de Zoon van God, sterven? Heeft Hij ons nu echt verlaten?<br>
<br>
<b>Paaswake - 30 maart</b><br>
In de liturgie van de paaswake vieren we de kern van ons geloof: Jezus, gestorven aan een kruis, is niet in de dood gebleven, maar door God tot nieuw leven opgewekt.<br>
Niet alleen de Israëlieten, niet alleen Jezus, zijn door God door de nacht heen naar het licht gevoerd. De liturgie wil ook ons zelf die doortocht laten maken. De paaswake laat ons voelen dat God ook vandaag met en voor ons die doortocht maakt. Ze nodigt ons er dan ook op verschillende manieren toe uit om naar het verhaal van de doortocht door de Rode Zee te luisteren en dat verhaal te toetsen aan ons eigen leven. Door de viering heen worden we door symbolen en teksten gevoerd van donker naar licht, van dood naar leven, van graf naar verrijzenis.<br>
<br>
<b>Pasen - 31 maart</b><br>
Op de eerste zondagmorgen verschijnt Jezus aan de vrouwen en aan zijn apostelen. Hij is de Overwinnaar van de dood. Hij heeft alle macht in hemel en op aarde. Jezus leeft en daarom is er hoop voor de toekomst. Laten we jubelen en zingen: Alleluia, Christus leeft!<br>
<br>
BEZINNING BIJ DE GOEDE WEEK<br>
<br>
<i>Het is een stille week</i><br>
<i>Zoveel onrecht.</i><br>
<i>Zoveel lijden.</i><br>
<i>Zoveel verlies.</i><br>
<br>
<i>Het is een goede week</i><br>
<i>Zoveel trouw.</i><br>
<i>Zoveel overgave.</i><br>
<i>Zoveel moed.</i><br>
<br>
<i>Het is een heilige week</i><br>
<i>Zoveel herkenning.</i><br>
<i>Zoveel verbondenheid.</i><br>
<i>Zoveel hoop.</i><br>
<br>
<i>Het is de krachtigste week van het jaar</i><br>
<i>Stenen worden weggerold.</i><br>
<i>Duisternis wordt verlicht.</i><br>
<i>Graankorrel wordt kiemkracht.</i><br>
<br>
(Marijke Vanhoutte)<br>
<br>
<br>
<br>





#### MARIA, VROUW VAN GELOOF EN EEUWIGE TROUW
<br>
<figure><img src="images/pb-tam.jpg" alt=" Pieta (Michelangelo) © Wikipedia" style="max-height: 500px; max-width: 500px;" /><figcaption> Pieta (Michelangelo) © Wikipedia</figcaption></figure><br>
<br>
<i>Toen zij hoorde dat de doodstraf was uitgesproken</i><br>
<i>kon niemand haar nog tegenhouden.</i><br>
<i>Zij vluchtte de straat op: </i><br>
<i>radeloos, tussen een krioelende massa pelgrims,</i><br>
<i>huilend, tussen een menigte in opgewonden kermisstemming.</i><br>
<br>
<i>Zij liep haastig en schichtig, baande zich een weg</i><br>
<i>doorheen een traag slenterende massa.</i><br>
<br>
<i>Zij ontdekte plots een rode bloedvlek op de weg,</i><br>
<i>op de weg naar Golgotha.</i><br>
<br>
<i>Zij liep als een wilde furie, duwde de mensen opzij,</i><br>
<i>en stond plots op de open plek,</i><br>
<i>even buiten de stadspoort.</i><br>
<br>
<i>Mensen stonden in groepjes toe te zien.</i><br>
<i>Ze hoorde nog enkele doffe slagen van de hamer,</i><br>
<i>en toen vielen alle gesprekken stil.</i><br>
<br>
<i>Iedereen keek toe hoe het eerste kruis werd opgericht</i><br>
<i>met een van pijn verkrampte Jezus erop vastgenageld.</i><br>
<br>
<i>Maria bleef maar toekijken,</i><br>
<i>zocht met haar ogen naar de trekken van zijn gezicht,</i><br>
<i>ze zocht naar zijn ogen.</i><br>
<i>Dat was haar afscheid,</i><br>
<i>als streelde zij een laatste maal zijn aangezicht.</i><br>
<br>
<i>Een pover afscheid,</i><br>
<i>midden een menigte die onverschillig en cynisch toekeek.</i><br>
<i>Zij keek naar de hemel die haar zo duister werd.</i><br>
<i>Zij keek naar de aarde die zo vijandig leek.</i><br>
<br>
<i>Tussen haar wanhoop en haar angst keek zij in zijn ogen,</i><br>
<i>in zijn blik, als altijd een blik vol vrede.</i><br>
<br>
<i>Hij had haar zo dikwijls verteld</i><br>
<i>dat mensen niet mogen terugslaan, niet mochten haten.</i><br>
<br>
<i>Nu wist zij: dat was niet 'zomaar' een boodschap.</i><br>
<i>Hij was die boodschap.</i><br>
<br>
<i>En zij fluisterde zijn naam: "Jezus",</i><br>
<i>als een gebed, als een nieuw gebed om vrede,</i><br>
<i>om kracht tot vergeving.</i><br>
(Manu Verhulst )<br>
<br>
<br>
<br>





#### GROOT-GAVERE: PALMZONDAG - DAG VAN JUBEL MAAR OOK VAN KRUISIG HEM
<br>
<figure><img src="images/pb-amo.jpg" alt=" Palmmanden © C. Piens" style="max-height: 500px; max-width: 500px;" /><figcaption> Palmmanden © C. Piens</figcaption></figure><br>
<br>
<figure><img src="images/pb-ira.jpg" alt=" Gebedkaartje Palmzondag © C. Piens" style="max-height: 500px; max-width: 500px;" /><figcaption> Gebedkaartje Palmzondag © C. Piens</figcaption></figure><br>
<br>
Op Palmzondag vierden we dat Jezus op een ezelsveulen de stad Jeruzalem binnenreed. Eerst feestelijk binnengehaald als koning van vrede, valt Jezus enkele dagen later van dat voetstuk; in de stad wachten hem lijden, verguizing en dood. De zegening van de palm door de priester en de bijhorende liederen herinnerden ons aan het volk dat "Hosanna" riep maar vooruitlopend op Goede Vrijdag, de dag waarop Jezus door datzelfde volk verstoten werd en riepen "kruisig Hem" .<br>
<br>
De gebedskaartjes en een klein palmtakje - het groene takje van hoop - werden aangereikt aan alle aanwezigen. Vooraan was nog voldoende palm voor thuis, buren of vrienden. Ook al zijn sommigen niet zo sterk meer betrokken op het geloof, dat takje is toch nog welkom in vele huiskamers als teken van zegen.<br>
<br>
<br>
<br>





#### EEN HART VOOR BROEDERLIJK DELEN
<br>
Niet alleen de frisse geur van de anjerplantjes maar ook de veelkleurige bloemenpracht bij het binnenkomen van de kerk zorgden voor een lentegevoel bij de mishoorders. Het enthousiasme waarmee onze vormelingen de plantjes aanprezen deden de bloemen letterlijk de kerkdeur uitvliegen. Terecht mogen zij en de catechisten fier zijn omdat die verkoop opnieuw een succes werd.<br>
<br>
Binnenkort verneemt u welk bedrag onze geloofsgemeenschap vanuit de wekelijkse omhalingen in de kerk en de opbrengst van de bloemenverkoop heeft kunnen overmaken aan Broederlijk delen. Dank uit naam van de Congolese organisaties die zich inzetten voor het welzijn van de plaatselijke bevolking.<br>
<br>
<br>
<br>





#### VORMSELCATECHESE SINT AMANDUS EKE: BROEDERLIJK DELEN
<br>
Hartelijk dank aan alle mensen die ons en Broederlijk Delen een warm hart toedragen.<br>
<br>
De verkoop van de knutselwerkjes gemaakt door onze vormelingen heeft 280 EUR opgebracht.<br>
<br>
Dankzij jullie hebben we met de pannenkoekenverkoop 1.400 EUR opgehaald.<br>
<br>
U weet of weet het niet maar in ons catecheseteam worden we ook geconfronteerd<br>
<br>
met de ziekte van Parkinson. Marleen die alle pannenkoeken heeft gebakken stelde voor<br>
<br>
om de helft van de opbrengst te schenken aan de Parkinson Liga, waarmee we als catecheseteam<br>
<br>
volledig akkoord waren.<br>
<br>
Door jullie warme vrijgevigheid konden we met veel dankbaarheid een overschrijving doen van<br>
<br>
980 EUR aan Broederlijk Delen en 700 EUR aan de Parkinson Liga.<br>
<br>
Nogmaals hartelijk dank namens de vormelingen en het catecheseteam:<br>
<br>
Izaura, Noor, Mathis, Amelie, Wout, Daan, Warre, Elena, Gemma, Henri, Maja en Sizar.<br>
<br>
Marleen, Ria, Veerle en Hilde<br>
<br>
<br>
<br>





#### ERFGOEDDAG KERK DIKKELVENNE
<br>
<figure><img src="images/pb-de.jpg" alt=" Erfgoeddag Kerk Dikkelvenne © Kerkraad Sint-Petrus Dikkelvenne" style="max-height: 500px; max-width: 500px;" /><figcaption> Erfgoeddag Kerk Dikkelvenne © Kerkraad Sint-Petrus Dikkelvenne</figcaption></figure><br>
Het miraculeuze 16de-eeuwse beeld van onze Dikkelvense Heilige Christiana, in notenhout en moderne polychromie, werd recent deskundig gerestaureerd (mede met subsidie van Cultuurregio Leie).<br>
<br>
Nu is het unieke historische beeld eindelijk terug thuis. Op Erfgoeddag zondag <b>21 april</b> tussen 10.00 u. en 17.00 u. zet de kerkraad Sint-Petrus Dikkelvenne de kerkdeur wagenwijd. Je krijgt er een unieke inkijk in de lokale geschiedenis van het bronnendorp en het rijke erfgoed en het restauratieproject wordt in beeld gebracht.<br>
<br>
Uitzonderlijk worden de kerkschatten van Dikkelvenne tentoongesteld. Op het programma staan ook allerlei leuke activiteiten voor het hele gezin: prinsessen-kleurwedstrijd voor de kleinsten, schattentocht voor jong en oud. Tover jezelf om tot prins of prinses Christiana en krijg een prachtige foto. Toegang gratis.<br>
<br>
<br>
<br>


