---
title: "Parochiaal nieuws"
header_menu_title: "Parochie"
navigation_menu_title: "Parochie"
weight: 1002
header_menu: true
---

![Parochiaal nieuws](images/nieuws-uit-de-parochie.jpg)




#### GROOT-GAVERE: ZONDAG 14 MEI - MARIA IN DE SCHIJNWERPERS
<br>
<figure><img src="images/pb-olvg.jpg" alt=" Onze-Lieve-Vrouw van Gavere © C. Piens" style="max-height: 500px; max-width: 500px;" /><figcaption> Onze-Lieve-Vrouw van Gavere © C. Piens</figcaption></figure><br>
<br>
Naar jaarlijkse traditie staat in de meimaand een zondagse eucharistie in het teken van Maria, onze hemelse Moeder en onze voorspreekster bij haar Zoon. Maria is op een uitzonderlijke wijze door Gods liefde geraakt. Zij wist zich aangesproken door God om mee te werken aan het heil van alle mensen. Haar geestdrift voor Gods plan maakte haar tot een vreugdevol iemand die de liefde deelde met allen die Zij ontmoette. Met zoveel moederlijke eenvoud en een groot vertrouwend geloof doordringt zij onze gelovige harten.<br>
<br>
In de jubelviering op zondag <b>14 mei</b> willen we bidden opdat wij in ons dagelijks leven iets zouden ervaren van Haar gedrevenheid, van Haar geloof en vertrouwen.<br>
Aan ieder van u welkom om Haar lof en eer te brengen.<br>
<br>
<b>Gebed tot Onze-Lieve-Vrouw van Gavere</b><br>
<br>
<i>Maria,</i><br>
<i>Ik kom U groeten er erken</i><br>
<i>dat Gij mijn beschermende Moeder zijt.</i><br>
<i>Vol vertrouwen wil ik tot U bidden en vragen: </i><br>
<i>bewaar en koester in Uw hart</i><br>
<i>alles wat ik U toevertrouw.</i><br>
<i>Laat geluk en liefde wonen</i><br>
<i>in mijn hart, in mijn familie,</i><br>
<i>in de kleine en de grote wereld.</i><br>
<i>Blijf mij nabij met Uw bescherming</i><br>
<i>iedere dag van mijn aardse leven,</i><br>
<i>luister naar mijn noden</i><br>
<i>en keer alles ten goede.</i><br>
<i>Maria, spreek voor mij ten beste</i><br>
<i>bij Uw Zoon. Amen.</i><br>
<br>
<br>
<br>





#### GROOT-GAVERE: EERSTE COMMUNIE - EEN DAG OM MEE TE DRAGEN, EEN LEVEN LANG.
<br>
Niets dan alleen maar stralende gezichtjes en fiere mama's, papa's, oma's en opa's. De communicantjes, uitgedost in hun mooiste kleren, hebben het meer dan goed gedaan. Hun kinderhartjes waren klaar om Jezus voor het eerst te ontvangen. De goed ingeoefende tekstjes, liederen en de mooi versierde kerken in het kader van het thema "Zacheüs kom uit je boom, straks kom ik bij jou op bezoek" maakten het geheel af. Niet alleen de kinderen maar de catechisten en leerkrachten verdienden zeker ook een grote pluim want zonder hen was al dit moois niet mogelijk. Proficiat en hopelijk zien we jullie spoedig terug.<br>
<br>
<br>
<br>





#### GROOT-GAVERE: ONTVANG HET ZEGEL VAN DE HEILIGE GEEST, DE GAVE GODS
<br>
<figure><img src="images/pb-vormsel.jpg" alt=" Vormsel © Kerknet" style="max-height: 500px; max-width: 500px;" /><figcaption> Vormsel © Kerknet</figcaption></figure><br>
<br>
Kan. Bert Vanderhaegen tekent in het weekend van 20 en <b>21 mei</b> onze 57 kandidaat-vormelingen met het zegel van de Heilige Geest.<br>
Het sacrament van het vormsel is een belangrijke stap in de geloofsgroei van jongeren en iets waar je in alle vrijheid voor kiest. Met het vormsel hernieuwen de vormelingen de doopbeloften en wordt van hen verwacht dat ze zich verbonden weten met de geloofsgemeenschap en bereid zijn het geloof daadwerkelijk te beleven. Een grote opdracht die een heuse voorbereiding vraagt. Als basisinitiatie in de beleving van het geloof volgen de jongeren een aantal maanden vormselcatechese. Zo kunnen zij ervaren dat het evangelie het leven van mensen rijker kan maken.<br>
<br>
Het authentieke geloofsgetuigenis van onze catechisten Chris, Christiane, Liesbeth en Rita en van andere gelovigen zal voor hen de leidraad zijn bij het thuiskomen in de drie grote dimensies van de geloofsgemeenschap : de diaconie of dienst aan de wereld, de geloofsverkondiging en -verdieping, en de liturgie.<br>
<br>
Deze basisinitiatie kan voor sommige jongeren een aanzet zijn om de gave van het geloof stap voor stap een plaats te geven in hun leven.  Voor anderen zal dat niet het geval zijn.  Dat betekent niet dat wij als kerkgemeenschap en als catechisten mislukt zijn.  Wij hebben een dienst bewezen aan het levensverhaal van jonge mensen en blijven geloven dat Gods Woord ook in hun leven vruchten zal doen ontspruiten.<br>
<br>
<b>Vormelingen Asper</b><br>
<br>
<i>Attah Saow Maybel, Baert Emma, Beyls Lieze, Daelemans Brecht, De Clercq Elena, De Muer Margaux, De Vrieze Kato, De Vrieze Namory, De Zutter Zoë, Dhont Thimo, Gevaert Harley, Goeminne Femke, Simoens Louise, Tommelein Mathieu, Van Caeneghem Lien, Van Der Loooven Roel, Van Weyenbergh Fleur, Van Wonterghem Louwis, Vanmeirhaeghe Jef, Von Der Crone Lisa</i><br>
<br>
<b>Vormelingen Gavere</b><br>
<br>
<i>Becu Elise, Christiaen Helena, Collet Eva, Courtheyn Senne, Croes Matteo, De Brabandere Sam, De Paepe Laure, De Poortere Lowie, De Smet Jesse, De Vuyst Daan, Dedeken Lucas, Demoor Tess, D'hondt Nona, Dury Anne-Elle, Fabel Levi, Masureel Audrey, Mele Jonathan, Mendes Amorim Ariana, Meulenyzer Mauro, Misson Mirte, Ojumah Emma, Sucaet Eleana, Uyttersprot Maud, Van Heirzeele Thibaut, Van Melckebeke Djuna, Vande Kerckhove Estée, Vandehove Emile, Vandenbussche Jarne, Vandewalle Cyriel, Vanaverbeke Fee, Vergotte Ben, Verhoeven Lotte, Verstraete Héloïse, Visotti Ilaria, Volckaert Lobke, Volckaert Renske, Willequet Thibault</i><br>
<br>
<br>
<br>





#### ZONDAG 14 MEI - MOEDERDAG
<br>
<figure><img src="images/pb-moederdag.jpg" alt=" Moederdag © Kerknet" style="max-height: 500px; max-width: 500px;" /><figcaption> Moederdag © Kerknet</figcaption></figure><br>
<br>
<i>"Omdat God niet overal kon zijn zorgde hij ervoor dat er moeders waren".</i><br>
<br>
Zij zijn altijd in de weer om zichzelf weg te cijferen, om te luisteren, te bemoedigen. In die zorgende, troostende en helpende handen, in alle kleine dingen des levens zijn zij, net zoals Maria, een toonbeeld van Gods liefde.<br>
<br>
Proficiat aan alle mama's en vrouwen met een moederhart.<br>
<br>
<br>
<br>





#### GROOT-GAVERE: BEDEVAART NAAR KERSELARE
<br>
Op zaterdag <b>13 mei</b> organiseert Beweging.net een bedevaart naar Onze-Lieve-Vrouw van Kerselare met eucharistieviering in de kapel om 8.30 uur. Voetgangers vertrekken om 6 uur 's morgens en fietsers om 7.15 uur aan de kerk van Asper.<br>
"Maria, samen met U vragen wij Gods zegen in voor- en tegenspoed".<br>
<br>
<br>
<br>





#### GROOT-GAVERE: KRUISDAGVIERING
<br>
Verwijzend naar het eeuwenoude gebruik om in het voorjaar Gods zegen te vragen over landerijen en dieren plant de Landelijke Gilde een kruisdagviering op dinsdag <b>16 mei</b> om 19 uur in het O.C. Sint-Martinus te Asper. Welkom aan iedereen.<br>
<br>
<br>
<br>





#### GAVERE: GEWIJZIGDE PARKEERSITUATIE RONDOM DE KERK VAN VANAF 1 MEI
<br>
<figure><img src="images/pb-parkeer.jpg" alt=" Parkeerschijf © Wikipedia" style="max-height: 500px; max-width: 500px;" /><figcaption> Parkeerschijf © Wikipedia</figcaption></figure><br>
<br>
De blauwe parkeerschijf is ook verplicht op zon- en feestdagen van 9 uur tot 12 uur in alle straten rondom de kerk (Kloosterstraat, Molenstraat, Baaigemstraat, Weverij, Onderstraat, Markt, ...)<br>
<br>
Leg de parkeerschijf duidelijk zichtbaar achter de voorruit van uw wagen. Met een geldige schijf kan u 2 uur parkeren, te rekenen vanaf het aanvangsuur dat werd aangeduid op de schijf.<br>
<br>
<br>
<br>





#### KAPELLETJESVIERINGEN MEIMAAND TE NAZARETH
<br>
<figure><img src="images/pb-stein.jpg" alt=" Kapel Steinstraat 1 © Rita Van Oost" style="max-height: 500px; max-width: 500px;" /><figcaption> Kapel Steinstraat 1 © Rita Van Oost</figcaption></figure><br>
<figure><img src="images/pb-men.jpg" alt=" Kapel Steinstraat 2 © Rita Van Oost" style="max-height: 500px; max-width: 500px;" /><figcaption> Kapel Steinstraat 2 © Rita Van Oost</figcaption></figure><br>
<br>
Maria is de patrones van de parochie Nazareth en hieraan zijn verschillende (eeuwen)oude tradities verbonden.<br>
<br>
Denken we maar aan de Mariale Ommegang van <b>8 september</b>. Geschriften vermelden dat deze begonnen zou zijn rond de jaren 1240.<br>
<br>
Ook de gebedsvieringen aan de diverse wijkkapelletjes in de meimaand behoren tot ons Nazareths erfgoed.<br>
<br>
Gedurende een paar avonden in de week kwamen de mensen samen rond een wijkkapel. Er werden kaarsen ontstoken en iemand las de rozenkrans voor. Om te besluiten zong men enkele Marialiederen. Tijdens de eerste en tweede Wereldoorlog was de opkomst aan deze kapellen bijzonder groot. Zij die het toentertijd meemaakten, spraken van een 'massa'. Ook na de oorlog bleven velen deze traditie in ere houden.<br>
<br>
Er kwam verval op deze samenkomsten tot buurtbewoners eind jaren '70 deze traditie weer nieuw leven in bliezen. Een traditie die wij tot op de dag van vandaag nog kennen.<br>
<br>
Ook dit jaar willen we opnieuw met velen samenkomen aan onze wijkkapelletjes. We nodigen alle buurtbewoners en ook alle parochianen uit voor een kort gebedsmoment.<br>
<br>
De planning voor dit jaar is als volgt:<br>
<br>
Donderdag <b>11 mei 2023</b>: Kasteelstraat<br>
Donderdag <b>11 mei 2023</b>: Boeregemstraat<br>
Vrijdag <b>12 mei 2023</b>: Eeckhoutsdreef<br>
Woensdag <b>24 mei 2023</b>: Warandestraat<br>
Woensdag <b>24 mei 2023</b>: Kortrijkseheerweg<br>
Donderdag <b>25 mei 2023</b>: Deinsestraat<br>
Dinsdag <b>30 mei 2023</b>: Nieuwlandstraat<br>
Woensdag <b>31 mei 2023</b>: Oudenaardseheerweg (Kapel O.L.Vrouw van Scherpenheuvel)<br>
Woensdag <b>31 mei 2023</b>: 's Gravenstraat<br>
<br>
Ook de hoeveviering gaat dit jaar opnieuw door in de meimaand: <b>op dinsdag 16 mei 2023 om 20.00 u. is iedereen welkom bij de familie Dieter en Sari Thienpont - Vandewalle, Steenweg Deinze 126 te Nazareth.</b><br>
<br>
<i>(In een vorig parochieblad stond de verkeerde hoeve genoteerd)</i><br>
<br>
<br>
<br>





#### VIERINGEN ROND DE WIJKKAPELLETJES TE EKE
<br>
<figure><img src="images/pb-kw.jpg" alt=" Kapel Kwaadstraat-Nederbosstraat © Marc Perseyn" style="max-height: 500px; max-width: 500px;" /><figcaption> Kapel Kwaadstraat-Nederbosstraat © Marc Perseyn</figcaption></figure><br>
<br>
Ook in de parochie Eke vinden we dit jaar opnieuw vele Mariavereerders die in de meimaand graag willen samenkomen met de mensen van de wijk rond hun wijkkapel.<br>
<br>
Op deze manier willen we stilstaan en bidden voor de vele zieken, voor onze overleden familie en vrienden, voor de parochies, voor de vrede in de wereld en in ons hart, de vele persoonlijke intenties...<br>
<br>
Iederéén is van harte welkom op één van de volgende gebedsmomenten:<br>
<br>
Woensdag <b>10 mei 2023</b>: Kapel OLV van Lourdes in de Ganzenbroek - Duivelstraat.<br>
Dinsdag <b>23 mei 2023</b>: kapel OLV aan de rotonde N60 ter hoogte van de Liddl.<br>
Vrijdag <b>26 mei 2023</b>: Kapel Heilige Anna op Eke Landuit.<br>
<br>
<br>
<br>





#### PAROCHIEBLAD TEAM 'HAUTE QUIZINE' OP VERDIENSTELIJKE ZEVENDE PLAATS
<br>
<figure><img src="images/pb-team.jpg" alt=" Parochieblad team 'HAUTE QUIZINE' © Greta Peil" style="max-height: 500px; max-width: 500px;" /><figcaption> Parochieblad team 'HAUTE QUIZINE' © Greta Peil</figcaption></figure><br>
<br>
Vrijdagavond <b>28 april 2023</b>: voor het eerst sedert corona was er in WZC De Lichtervelde opnieuw een quiz.<br>
De opbrengst van de avond gaat naar de VZW LISANGA, die tot doel heeft om aangepaste hulp en vorming te bieden in ontwikkelingslanden.<br>
<br>
Met een aantal vrijwilligers die verantwoordelijk zijn voor jullie parochieblad werd een groepje gevormd.<br>
Richard is verantwoordelijk voor het samenvoegen van de teksten en het wekelijks doorsturen ervan naar Halewijn, Christine en Chris zorgen voor de informatie, teksten en duiding van groot-Gavere en Paul en Greta zijn verantwoordelijk voor de abonnementen en de informatie over de Mariale Ommegang.<br>
De nieuwe parochie was perfect vertegenwoordigd: Asper, Eke, Gavere en Nazareth.<br>
<br>
Onze algemene kennis werd grondig op de proef gesteld.<br>
Er werd gepeild naar onze kennis in de abc-ronde, naar onze kennis van sport, muziek, boekskes en programma's, aardrijkskunde en geschiedenis, actualiteit en 'van alles en nog wat'.<br>
Na 7 vragenrondes en 2 bonusrondes met foto's en breinbrekers kwamen we uit op een mooie zevende plaats.<br>
<br>
We hebben genoten van onze avond van inspanning en ontspanning.<br>
<br>
Chris, Christine, Richard, Paul & Greta<br>
<br>
<br>
<br>





#### TIENDE BEELDENGROEP DEFINITIEF IN ZIJN KAPEL
<br>
<figure><img src="images/pb-tempel.jpg" alt=" Het terugvinden van Jezus in de Tempel © Greta Peil" style="max-height: 500px; max-width: 500px;" /><figcaption> Het terugvinden van Jezus in de Tempel © Greta Peil</figcaption></figure><br>
<br>
De kapel op de hoek van de Steinstraat en de Kapellestraat is gerestaureerd! Hierdoor kon de Werkgroep Mariale Ommegang de afgewerkte beeldengroep 'Het terugvinden van Jezus in de Tempel', vorige week definitief terugplaatsen.<br>
We kregen zelfs van kunstenaar Bart Verbeke lovende woorden: <i>"Mooi, de kleuren passen goed met de achtergrond. En het is ook een mooi hersteld kapelletje, top. Groetjes, Bart"</i><br>
<br>
<figure><img src="images/pb-omme.jpg" alt=" Kapel hoek Kasteelstraat-Ommegangstraat © Greta Peil" style="max-height: 500px; max-width: 500px;" /><figcaption> Kapel hoek Kasteelstraat-Ommegangstraat © Greta Peil</figcaption></figure><br>
<br>
Ondertussen kreeg ook de kapel op de hoek van de Ommegangstraat en de Kasteelstraat een grondige beurt. De volledige voorgevel werd opnieuw gevoegd, de nis werd hersteld en in zacht blauw geverfd en de kieren onder de dakrand werden proper afgewerkt met houten latten.<br>
Dikke merci aan Daniel en Pieter voor het mooie werk.<br>
En dankjewel aan Marc en Andrea om tijdens de werken de beeldengroep veilig te bewaren.<br>
<br>
<b>De Werkgroep Mariale Ommegang heeft de afgelopen 2 jaar heel wat tijd en energie in de restauraties en beveiliging van deze beelden gestoken.</b><br>
<b>Om alles in de komende decennia in goede staat te behouden, hebben we ook uw hulp nodig.</b><br>
<b>Indien u langs één van deze 13 kapellen passeert, en u denkt dat er iets niet in orde is met het beeld of met de kapel zelf, aarzel dan niet om zo snel mogelijk iemand van de werkgroep te contacteren. Dit kan ook op de volgende nummers: 09/385 57 31 - 0475/61 20 62 - 09/385 85 31. U vindt deze nummers ook terug op de website van de Mariale Ommegang.</b><br>
<br>
<br>
<br>





#### EKE-NAZARETH: WANDELTOCHT-BEDEVAART NAAR HALLE - ZATERDAG 27 MEI 2023
<br>
<figure><img src="images/pb-halle.jpg" alt=" bedevaart naar Halle © Marc perseyn" style="max-height: 500px; max-width: 500px;" /><figcaption> bedevaart naar Halle © Marc perseyn</figcaption></figure><br>
<br>
Op de zaterdag van Pinksteren vertrekt al meer dan 60 jaar een groep wandelaars en bedevaarders te voet van aan de kerk van Eke naar de Sint Martinusbasiliek van Halle.<br>
Iedereen die graag de tocht van ongeveer 60 km wil meestappen, is welkom.<br>
Het vertrek is op zaterdag <b>27 mei 2023</b> om 07.30 uur aan de zijdeur van de kerk van Eke.<br>
De aankomst in de basiliek van Halle is voorzien rond middernacht.<br>
<br>
Daar wordt door de bedevaarders de meegebrachte bedevaartskaars aangestoken in de eucharistieviering van Pinksteren op zondag <b>28 mei</b> om 01.00 uur 's nachts.<br>
<br>
Onderweg zijn er voldoende stops voorzien om iets te eten en even uit te rusten.<br>
<br>
Iedereen die onze bedevaarders een hart onder de riem wil steken, mag hen komen uitzwaaien aan de kerk van Eke of is welkom in Halle rond middernacht.<br>
<br>
Wie graag meer informatie wil, mag contact opnemen met Marc Perseyn op {{<icon class="fa fa-phone">}}&nbsp;<a href="tel:093855731">09 385 57 31</a> of {{<icon class="fa fa-phone">}}&nbsp;<a href="tel:0475612062">0475 61 20 62</a> of {{<icon class="fa fa-envelope">}}&nbsp;<a href="marc.perseyn@skynet.be">marc.perseyn@skynet.be</a><br>
<br>
<br>
<br>


