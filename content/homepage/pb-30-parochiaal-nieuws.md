---
title: "Parochiaal nieuws"
header_menu_title: "Parochie"
navigation_menu_title: "Parochie"
weight: 1001
header_menu: true
---

![Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Elza Ghyselinck</i>, 91 j., weduwe André Temmerman, Nazareth<br>
<br>
<br>
<br>





#### BIDDEN VOOR VREDE
<br>
<figure><img src="images/pb-vrede.jpg" alt=" Gebed voor vrede © Bijbelcitaat" style="max-height: 500px; max-width: 500px;" /><figcaption> Gebed voor vrede © Bijbelcitaat</figcaption></figure><br>
<br>
<i>God,</i><br>
<br>
<i>We bidden voor vrede in de wereld,</i><br>
<i>in deze dagen bijzonder voor Oekraïne, Israël en Palestina.</i><br>
<i>We bidden voor het neerleggen van de wapens.</i><br>
<br>
<i>Wij bidden voor allen die vrezen voor de dag van morgen,</i><br>
<i>dat uw Geest van troost tot hen wil naderen.</i><br>
<br>
<i>We bidden voor hen die macht hebben over oorlog of vrede,</i><br>
<i>om wijsheid, onderscheidingsvermogen en medeleven</i><br>
<i>om beslissingen te leiden.</i><br>
<br>
<i>Bovenal bidden wij voor uw kostbare kinderen,</i><br>
<i>in gevaar en angst,</i><br>
<i>dat U hen vasthoudt en beschermt.</i><br>
<br>
<i>We bidden in naam van Jezus,</i><br>
<i>Koning van de Vrede.</i><br>
<br>
<i>Amen.</i><br>
<br>
<br>
<br>





#### MIS VBS NAZARETH: SFEERBEELDEN
<br>
<figure><img src="images/pb-tu1.jpg" alt=" VBS Nazareth 1 © Guy Claus" style="max-height: 500px; max-width: 500px;" /><figcaption> VBS Nazareth 1 © Guy Claus</figcaption></figure><br>
<figure><img src="images/pb-tu2.jpg" alt=" VBS Nazareth 2 © Guy Claus" style="max-height: 500px; max-width: 500px;" /><figcaption> VBS Nazareth 2 © Guy Claus</figcaption></figure><br>
<figure><img src="images/pb-tu3.jpg" alt=" VBS Nazareth 3 © Guy Claus" style="max-height: 500px; max-width: 500px;" /><figcaption> VBS Nazareth 3 © Guy Claus</figcaption></figure><br>
<br>
<br>
<br>





#### OKTOBERCAMPAGNE MISSIO - THEMA "DEEL JE VREUGDE"
<br>
<figure><img src="images/pb-missio.jpg" alt=" Missio © Chantal Leterme" style="max-height: 500px; max-width: 500px;" /><figcaption> Missio © Chantal Leterme</figcaption></figure><br>
<br>
Oktober is in de hele katholieke kerk de actiemaand van Missio. Dit jaar staat Kameroen in de schijnwerpers. Centraal staat natuurlijk altijd de verkondiging en beleving van het evangelie. Dit mondt uit in een wereldwijd netwerk van solidariteit.<br>
<br>
<b>'Deel je vreugde'</b> is het motto voor deze missiemaand. Geïnspireerd door het verhaal van de Emmaüsgangers (Lucas 24, 18-35) herinnert dit motto aan de vreugde die de twee mannen ervoeren toen ze de Verrezen Heer herkenden tijdens het breken van het brood. Door deze ontmoeting veranderde hun teleurstelling in vreugde om Jezus te gaan verkondigen. Missionarissen van vreugde, dat zijn de getuigen die onze gebroken wereld nodig heeft.<br>
In de maand oktober komen katholieke gemeenschappen in actie om de missie van de Kerk in arme gebieden te ondersteunen. Deze solidariteit uit zich niet alleen in materiële hulp, maar ook in gebed. Moge de missiemaand ons helpen deze vreugde van het geloven te herontdekken en te delen.<br>
<br>
<b>Kameroen</b><br>
<b>Een land met potentieel, maar met harde tijden voor de Kerk</b><br>
<br>
Kameroen leeft voornamelijk van de landbouw. Het exporteert o.m. koffie, cacao, ananas, katoen, olie, aluminium en hout. Tot het land geteisterd werd door terreur konden de meeste boeren op het platteland voorzien in de behoeften van hun eigen gezin of familie. Vijf opeenvolgende bedreigingen zorgden voor een ommezwaai: terreur, conflicten met buurlanden, burgeroorlog in de Centraal Afrikaanse Republiek, Covid19 en de gevolgen van de oorlog tussen Oekraïne en Rusland.<br>
<br>
Ook de Kerk heeft het moeilijker omdat er minder giften gegeven worden. Onder het terreurbewind hebben de priesters in de stedelijke omgeving en op het platteland het moeilijk om hun werk te doen. Gewapende groepen en bendes maken de wegen en paden te gevaarlijk om te reizen. Materiële hulp is nodig voor de vorming van priesters en leken, voor de verspreiding van het geloof in gebieden waar het onrustig en onveilig is en voor de opvang van kinderen die slachtoffer zijn van het geweld en de politiek-economische crisis.<br>
<br>
De <b>jaarlijke omhaling</b> voor het project is in het weekend van <b>21-22 oktober</b>. Uw gift heeft een ongelooflijk positief effect omdat ze daar wordt geïnvesteerd waar de nood het hoogst is. Dank u dat u zich aansluit bij de gelovigen uit de hele wereld die door hun donaties helpen hoop en een betere toekomst te bieden.<br>
U kan ook storten op het rekeningnummer van Missio <b>{{<icon class="fa fa-piggy-bank">}}&nbsp;BE19 0000 0421 1012</b><br>
<br>
<b>Gebed</b><br>
<br>
<i>God, onze Vader,</i><br>
<i>uw Zoon heeft ons zijn missie toevertrouwd.</i><br>
<i>Kijk naar ons.</i><br>
<i>We zijn als de Emmaüsgangers: </i><br>
<i>mannen en vrouwen</i><br>
<i>die het soms moeilijk hebben,</i><br>
<i>mensen met twijfels, met moeilijke dagen.</i><br>
<i>Onze zorgen en onze vreugde vertrouwen we U toe.</i><br>
<i>Ga met ons mee op de weg van het leven.</i><br>
<i>Luister naar onze zorgen, onze vreugde.</i><br>
<i>Open ons hart voor uw Woord,</i><br>
<i>doe ook ons hart branden.</i><br>
<i>Kom aan onze tafel zitten,</i><br>
<i>open onze ogen om U te herkennen</i><br>
<i>in het breken van het brood</i><br>
<i>en in het delen van ons leven.</i><br>
<i>Vol vreugde zullen we dan opstaan</i><br>
<i>om uw liefde aan onze wereld te openbaren. Amen.</i><br>
<br>
Théogène Havugimana<br>
<br>
<br>
<br>





#### NAZARETH: BEDEVAART NAAR SCHERPENHEUVEL
<br>
<figure><img src="images/pb-scherp.jpg" alt=" Scherpenheuvel © Kerknet" style="max-height: 500px; max-width: 500px;" /><figcaption> Scherpenheuvel © Kerknet</figcaption></figure><br>
<figure><img src="images/pb-terlinden.jpg" alt=" Onze nieuwe Aartsbisschop Luc Terlinden © Kerknet" style="max-height: 500px; max-width: 500px;" /><figcaption> Onze nieuwe Aartsbisschop Luc Terlinden © Kerknet</figcaption></figure><br>
<br>
Naar jaarlijkse gewoonte gaan wij de eerste zondag van november op bedevaart naar de Onze-Lieve-Vrouw van Scherpenheuvel. Dit jaar is dit op zondag <b>5 november 2023</b>.<br>
<br>
We vertrekken bij Nazarethcars, Steenweg Deinze 146 om 6.45 uur, aan Eine (Station) rond 07.00 u., aan de kerk van Gavere rond 07.15 u., Kerk Eke om 07.25 u., Gemeentehuis Nazareth 07.35 u., en op het plein aan de St-Pauluskerk te Petegem-Deinze om 07.50 u. (de uren en opstapplaatsen kunnen eventueel nog wijzigen naargelang de inschrijvingen)<br>
<br>
Rond 09.30 u. zijn we in Scherpenheuvel voor een grote jaarmarkt rond de Basiliek en bijhorende straten. Om 10.00 uur is er plechtige Hoogmis ter gelegenheid van de kaarsjesprocessie. Ons warm middagmaal gebruiken we in Scherpenheuvel en om 15.00 u. wordt het lof gezongen in de Onze-Lieve-Vrouwebasiliek. Nadien is er kaarsjesprocessie waarin nog steeds het beeld van Onze-Lieve-Vrouw van Scherpenheuvel wordt meegedragen. Deze processie gaat door het park en de straten rond de kerk, opnieuw naar de Basiliek met als afsluiter de gezongen Vespers. De kaarsjesprocessie vormt het einde van het bedevaartseizoen in Scherpenheuvel: "SCHERPENHEUVEL WAAR DE HEMEL DE AARDE RAAKT!!"<br>
<br>
Bij al deze vieringen is onze nieuwe Aartsbisschop Luc Terlinden de voorganger.<br>
<br>
De prijs voor deze dag bedraagt 59 EUR per persoon. (inbegrepen autobus, fooi chauffeur, warm middagmaal met soep, hoofdgerecht en dessert met water op tafel (andere dranken niet inbegrepen), teksten bedevaart).<br>
Je kan dit storten als bewijs van inschrijving op rekeningnr. <b>{{<icon class="fa fa-piggy-bank">}}&nbsp;BE34 7374 2122 7290</b> met vermelding bedevaart Scherpenheuvel.<br>
Voor alle informatie en inschrijvingen kan je terecht bij: Marc Perseyn - 09/385 57 31 - 0475/61 20 62.<br>
<br>
<br>
<br>





#### WAT VIEREN WE MET ALLERHEILIGEN EN ALLERZIELEN
<br>
Op <b>1 en 2 november</b> viert de katholieke Kerk Allerheiligen en Allerzielen, een dubbel feest van hoop en verbondenheid over de dood heen.<br>
<br>
<figure><img src="images/pb-ah.jpg" alt=" Allerheiligen © schilderij door Fra Angelico." style="max-height: 500px; max-width: 500px;" /><figcaption> Allerheiligen © schilderij door Fra Angelico.</figcaption></figure><br>
<br>
Op <b>1 november</b> vieren we Allerheiligen, het hoogfeest van alle heiligen, bekend of onbekend. Heiligen zijn mensen zoals wij die Gods aanwezigheid uitstraalden in hun leven. Zij zijn een voorbeeld voor de gelovigen om het evangelie te beleven in het gewone, dagelijkse leven. Tot hen kunnen wij bidden als onze voorsprekers bij God.<br>
<br>
<figure><img src="images/pb-az.jpg" alt=" Allerzielen © William-Adolphe Bouguereau" style="max-height: 500px; max-width: 500px;" /><figcaption> Allerzielen © William-Adolphe Bouguereau</figcaption></figure><br>
<br>
Daags nadien, op Allerzielen herdenken en bidden we voor al onze dierbare overledenen. Bidden voor overledenen verbindt ons met hen. Het schenkt troost aan wie achterblijft en doet stilstaan bij de doortocht die ook wij ooit zullen maken van dood naar nieuw leven. Als christenen geloven we dat God alle mensen verwelkomt die leefden vanuit zijn liefde. Dat is de betekenis van verrijzenis, de liefde is sterker dan de dood. Al onze overledenen vormen samen met de heiligen één gemeenschap rondom God. Het is een mooi gebruik dat families op Allerheiligen en Allerzielen naar het kerkhof gaan om te bidden voor de doden en hen te bezoeken met een bloem of een kaars.<br>
<br>
herdenkingsvieringen van de overledenen in onze geloofsgemeenschap.<br>
<br>
Zaterdag <b>28 oktober</b>:<br>
18.00 uur kerk Eke: eucharistie met overhandiging gedachteniskruisjes<br>
<br>
Woensdag <b>1 november</b> - Allerheiligen:<br>
09.00 uur kerk Gavere: hoogdagviering met overhandiging gedachteniskruisjes.<br>
<br>
10.30 uur kerk Nazareth: hoogdagviering met overhandiging gedachteniskruisjes<br>
<br>
15.00 uur kerk Asper: gebedsdienst met overhandiging gedachteniskruisjes.<br>
<br>
Donderdag <b>2 november</b> - Allerzielen<br>
09.00 uur kerk Eke: herdenkingsviering voor alle overledenen van Eke-Groot-Gavere en Nazareth.<br>
<br>
Welkom aan ieder van u om al onze dierbaren biddend te gedenken.<br>
<br>
<br>
<br>


