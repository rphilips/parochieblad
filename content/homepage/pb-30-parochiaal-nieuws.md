---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Irma De Schaphelaere</i>, 92 j., weduwe Gerard Seeuws<br>
<i>Germaine De Craene</i>, 89 j., weduwe jaques Naeye<br>
<i>Rita Van Hecke</i>, 75 j., weduwe Etienne De Keukeleire uit Semmerzake<br>
<br>
<br>
<br>





#### DE GOEDE WEEK IS VOOR CHRISTENEN DE MEEST BIJZONDERE WEEK VAN HET LITURGISCH JAAR
<br>
<figure><img src="images/pb-non.jpg" alt=" Diensten Goede Week © Guy Claus" style="max-height: 500px; max-width: 500px;" /><figcaption> Diensten Goede Week © Guy Claus</figcaption></figure><br>
<br>
Midden de drukte van het leven, willen we proberen Jezus van heel nabij te volgen, op zijn tocht van lijden en dood naar verrijzenis.<br>
Wie op een intense manier naar Pasen wil toeleven, kan daarvoor aansluiten bij één of meerdere liturgische momenten.<br>
<br>
<br>
<br>





#### CHRISMAMIS
<br>
Zoals elk jaar zetten we het Paastriduüm in met de chrismaviering op woensdagavond <b>27 maart</b> om 19 uur in de Sint-Baafskathedraal. Dit is een gelegenheid om als 1 grote geloofsgemeenschap rond Christus een hoogtepunt van gebed en eenheid te beleven.<br>
<br>
Tijdens deze mis 'wijdt' de bisschop de drie sacramentele oliën nl. het CHRISMA, de CATECHUMENENOLIE en de ZIEKENOLIE.<br>
<br>
Chrisma is het sacramentele teken van het zegel van de gave van de Heilige Geest. Het wordt gebruikt bij het Vormsel en het Doopsel, bij de Bisschops- en priesterwijding en bij kerk- altaar-, kelk- en klokkenwijdingen.<br>
<br>
Daarna zegent de bisschop olie voor de geloofsleerlingen ook catechumenenolie genoemd die gebruikt wordt bij het opnemen van hen die aan het catechumenaat deelnemen.<br>
<br>
Ook zegent de Bisschop de ziekenolie gebruikt bij het toedienen van het sacrament van de ziekenzalving.<br>
<br>
Tijdens de viering roept de bisschop de priesters en diakens op om trouw te blijven aan de zending die ze bij hun wijding hebben ontvangen. Als bevestiging daarvan hernieuwen zij de toen gedane beloften aan de bisschop.<br>
<br>
De Chrismamis is een viering voor het gehele bisdom. Het is een hoogtepunt in het kerkelijk jaar, ook omdat vanuit vele parochies talrijke gelovigen aanwezig zijn. Ook u bent van harte welkom in deze feestelijke viering.<br>
<br>
<figure><img src="images/pb-bis.jpg" alt=" Chrismamis1 © Guy Claus" style="max-height: 500px; max-width: 500px;" /><figcaption> Chrismamis1 © Guy Claus</figcaption></figure><br>
<br>
<figure><img src="images/pb-ego.jpg" alt=" Chrismamis2 © Guy Claus" style="max-height: 500px; max-width: 500px;" /><figcaption> Chrismamis2 © Guy Claus</figcaption></figure><br>
<br>
<br>
<br>





#### DUIDING BIJ DE VIJFDE ZONDAG VAN DE VASTEN
<br>
<b>Samen het leven dienen</b><br>
Grieken willen Jezus ontmoeten, zo hoorden we in het evangelie. Maar zoekende Grieken werden met de voeten op de grond gezet. Jezus was geen idool of één of andere goeroe. Wie lid werd van de christengemeenschap moest zich engageren. Geen macht begeren, maar dienaar worden. Zo breng je leven, zo draag je vruchten. "Als de graankorrel niet valt in de aarde en sterft dan blijft hij alléén; maar als hij sterft draagt hij overvloedig vrucht."<br>
<br>
<b>Wie zouden wij willen ontmoeten?</b><br>
Misschien is het Oscar Romero, de aartsbisschop van El Salvador. Hij gaf een stem aan de armen. Hij werd op <b>24 maart</b> - toevallig volgende zondag - 44 jaar geleden, vermoord. Hij inspireert veel mensen in Vlaanderen. Sommige pastorale eenheden hebben zich naar Romero genoemd. De naburige parochie Horebeke/Oudenaarde/Zwalm noemt zicht voortaan ook de Oscar Romeroparochie.<br>
<br>
<b>Wie inspireert jou vandaag?</b><br>
Voor zwarte Amerikanen kan het Martin Luther King zijn. Hij gaf zijn leven voor de rechten van de zwarte bevolking in de VS.<br>
<br>
Voor de Zuid-Afrikanen is het wellicht Nelson Mandela die na 27 jaar gevangenschap als president van Zuid-Afrika mede een einde maakte aan het apartheidsregime.<br>
Patrice Lumumba inspireert nog steeds veel Congolezen. Hij was de eerste democratisch verkozen premier van de Republiek Congo en stond voor de onafhankelijkheid en de waardigheid van het Congolese volk.<br>
<br>
<b>Wie zouden wij willen ontmoeten?</b><br>
Sommigen onder ons hebben zuster Jeanne Devos reeds ontmoet. Al tientallen jaren komt zij op voor de rechten van kindslaven en huispersoneel in India.<br>
<br>
Wat ons in deze mensen aanspreekt is hun levenswijze. Zij geven hun leven voor anderen. Geldgewin of een carrière uitbouwen is niet van tel. Zij zetten zich voor de verbetering van het leven. Als de graankorrel sterft draagt hij overvloedig vrucht.<br>
<br>
In de 1ste lezing hoorden we de profeet Jeremia. Hij leefde in woelige tijden. Elke dag dreigde er oorlog uit te breken. Hij zag hoe het volk en haar leiders zich afkeerden van God en met de goden van geld en macht in zee gingen. De zwakke medemensen telden niet meer mee. Zijn waarschuwingen werden niet gehoord.<br>
Maar de onheilsprofeet Jeremia is ook een profeet die troost. In de lezing van vandaag belooft Jeremia zijn volk toekomst. Het volk heeft het verbond met zijn God verbroken en leeft in ballingschap. Maar de bijbelse God van bevrijding vergeeft hun ongerechtigheid. Steeds geeft hij zijn mensen nieuwe kansen zodat het leven verder gaat.<br>
<br>
Gods Wet staat gegrift in het hart van iedereen, van de kleinste tot de grootste. Ieder weet wat er moet gedaan worden en hoe. Mensen worden verantwoordelijk voor hun eigen daden.<br>
En dat is ook duidelijk in het leven van de personen die we hier vandaag in herinnering hebben gebracht, die ons inspireren. Zij hebben de schreeuw van mensen zonder rechten of zonder stem gehoord en zij zijn samen een weg van bevrijding gegaan.<br>
<br>
Een aantal jaren al voert Broederlijk Delen campagne met de 25%-revolutie. Ook hiermee worden mensen direct aangesproken op het goddelijk woord dat in hun hart is gelegd. "Ik verzeker u, als een graankorrel niet in de aarde valt en sterft, blijft het één graankorrel, maar wanneer hij sterft brengt hij veel vruchten voort", die uitspraak van Jezus kunnen wij verstaan als een uitnodiging tot het veranderen van onze levensstijl.<br>
De tarwekorrel die sterft en veel vrucht draagt, kan gezien worden als het loslaten van oude gewoonten en manieren van leven die schadelijk zijn voor mens en milieu. Zo maken we ruimte voor een nieuwe, duurzamere manier van leven. Hierdoor ontvangen wij een gezondere planeet en een betere toekomst voor volgende generaties.<br>
<br>
Samen opkomen voor rechtvaardigheid werkt aanstekelijk. Wij doen mee?<br>
<br>
<b>BEZINNING</b><br>
<br>
<i>God,</i><br>
<i>in de woestijn van onze wereld,</i><br>
<i>de braakliggende grond</i><br>
<i>die wacht op een nieuw begin,</i><br>
<i>wil U dat wij samen tijd nemen voor verandering.</i><br>
<i>Laat ons daarbij niet wegkijken</i><br>
<i>van onrecht dat binnensluipt als dodelijk gif,</i><br>
<i>van schuldig verzuim dat wantoestanden toedekt.</i><br>
<i>Laat ons vooral hoopvol kijken</i><br>
<i>naar het bevrijdend spoor dat Jezus bracht</i><br>
<i>en dat zoveel mensen</i><br>
<i>onverzettelijk maakt in de liefde.</i><br>
<i>Geef ook ons hier de kracht</i><br>
<i>om daarin stappen te zetten</i><br>
<i>die een omslag mogelijk maken.</i><br>
<i>Amen.</i><br>
<br>
<br>
<br>





#### SCHOONMAAK VAN DE KERK TE NAZARETH
<br>
De grote schoonmaak van de kerk gaat door op <b>18 maart</b> en <b>19 maart</b>.<br>
<br>
Voor alle helpers zal er voor soep en een belegd broodje gezorgd worden, ook zal er koffie en een versnapering gegeven worden.<br>
<br>
We beginnen rond 09.00 u.<br>
<br>
<br>
<br>





#### VORMSELCATECHESE SINT AMANDUS EKE
<br>
<figure><img src="images/pb-ne.jpg" alt=" Wat is Oxfam ? © Hilde Vanmeirhaeghe" style="max-height: 500px; max-width: 500px;" /><figcaption> Wat is Oxfam ? © Hilde Vanmeirhaeghe</figcaption></figure><br>
<br>
Op zaterdag <b>2 maart</b> verzamelden we aan het CC Het Centrum<br>
waar Philippe, Ann en Lieve ons verwelkomden.(vrijwilligers bij Oxfam WW Nazareth)<br>
<br>
We kregen er op een interactieve manier uitleg over wat Oxfam is en doet.<br>
En aan de hand van chocolade : wat eerlijke handel is.<br>
<br>
Op wandelafstand brachten we dan een bezoek aan de wereldwinkel in de kringwinkel.<br>
<br>
Het was voor ons een leerrijke voormiddag.<br>
<br>
<br>
<br>





#### PAROCHIE NAZARETH EN EKE: VORMSELCATECHESE TVV BROEDERLIJK DELEN-VZW DE KRUK
<br>
Op woensdag <b>14 februari</b> heeft de Aswoensdagviering plaats gehad met de aanwezigheid van de vormelingen van de parochie Nazareth en Eke. Na de viering werd door de catechisten een sober maal voorzien ten voordele van Broederlijk delen en Vzw De Kruk.<br>
<br>
De volledige opbrengst ten bedrage van 295 EUR werd geschonken aan deze organisaties. Dank aan alle deelnemers.<br>
<br>
<br>
<br>





#### 14DE EDITIE VAN DE SINT-JOZEFSTOCHT
<br>
<figure><img src="images/pb-neo.jpg" alt=" 14de editie van de Sint-Jozefstocht © Sebastian Vyaene" style="max-height: 500px; max-width: 500px;" /><figcaption> 14de editie van de Sint-Jozefstocht © Sebastian Vyaene</figcaption></figure><br>
<br>
Graag nodigen we jullie uit voor de 14de editie van de Sint-Jozefstocht!<br>
Zoals elk jaar gaan we op <b>19 maart</b> op stap onder mannen. Mannen die gelovig zijn, mannen die zoekend<br>
zijn, mannen die gewoon nieuwsgierig zijn...<br>
<br>
Het thema dit jaar is: "Zoek de Heer en zijn sterkte, Hij zegent je en behoudt je".<br>
We willen dieper nadenken over hoe God voor ons een Vader kan zijn en hoe wij zelf die rol als Vader in<br>
ons dagelijks leven vorm geven (zelfs als wij geen kinderen hebben...).<br>
<br>
We trekken van de ene trappistenabdij naar de volgende. We starten onze tocht in de abdij van<br>
Westvleteren (BE) met de lauden en eindigen de abdij van de Mont des Cats (FR) met de vespers.<br>
Onderweg kan je ook aansluiten in Poperinge, waar we om 10.00 u. de Eucharistie gaan vieren.<br>
<br>
NIEUW dit jaar: er zijn 2 programma's:<br>
<br>
<b>Sint-Jozefstocht "Klassiek"</b><br>
<br>
Deelnemers die op <b>19 maart</b> aansluiten, worden verwacht in Poperinge rond 09.30 u. De tocht start met de<br>
Eucharistie om 10.00 u. en eindigt met de vespers in de abdij van de Mont des Cats om 17.15 u. Van de Mont<br>
des Cats is er Vervoer terug naar Poperinge voorzien rond 18.00 u.<br>
Sint-Jozefstocht "XL"<br>
<br>
Er is ook een programma voorzien aan de vooravond van de tocht, op maandagavond <b>18 maart</b> vanaf 19.00 u.<br>
We worden ontvangen in Ieper met een broodmaaltijd, gevolgd door een tijd van gebed en uitwisseling.<br>
Wie wilk an blijven overnachten om de volgende ochtend meteen naar Westvleteren te trekken en aldaar<br>
aan te sluiten bij de lauden om 07.00 u.<br>
Het initiatief is volledig GRATIS.<br>
Info en inschrijven:<br>
{{<icon class="fa fa-external-link">}}&nbsp;<a href="https://www.sint-jozefstocht.be" taeget=_blank>https://www.sint-jozefstocht.be</a><br>
Of via Sebastian Vyaene ({{<icon class="fa fa-phone">}}&nbsp;<a href="tel:0477746715">0477 74 67 15</a> - Zandstraat 1, Eke)<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELEN
<br>
<figure><img src="images/pb-an.jpg" alt=" Knutselen voor Broederlijk delen © Hilde Vanmeirhaeghe" style="max-height: 500px; max-width: 500px;" /><figcaption> Knutselen voor Broederlijk delen © Hilde Vanmeirhaeghe</figcaption></figure><br>
<br>
In het weekend van <b>3 en 4 februari</b> hebben de vormelingen en enkele ouders, grootouder<br>
samen met de catechisten geknutseld.<br>
De knutselwerken worden na de viering op zaterdag <b>16 maart</b> verkocht.<br>
Mini konijntjes om te staan en enkele met een magneet om op te hangen : EUR 1<br>
Eier - mandjes en -dopjes: voor 1 EUR 3 en voor 2 EUR 5<br>
Deco - patch doosje met kleine eitjes en vogelhuisje met groot ei: EUR 10<br>
Deco-patch ei met plantje erin: EUR 15<br>
<br>
Vormelingen en catecheseteam.<br>
<br>
<br>
<br>





#### GROOT-GAVERE: ENTHOUSIAST SAMEN OP WEG NAAR DE EERSTE COMMUNIE
<br>
<figure><img src="images/pb-has.jpg" alt=" Communietocht Gavere 1 © Liesbeth" style="max-height: 500px; max-width: 500px;" /><figcaption> Communietocht Gavere 1 © Liesbeth</figcaption></figure><br>
<br>
<figure><img src="images/pb-vae.jpg" alt=" Communietocht Gavere 2 © Liesbeth" style="max-height: 500px; max-width: 500px;" /><figcaption> Communietocht Gavere 2 © Liesbeth</figcaption></figure><br>
<br>
<figure><img src="images/pb-vis.jpg" alt=" Communietocht Asper 1 © Caroline" style="max-height: 500px; max-width: 500px;" /><figcaption> Communietocht Asper 1 © Caroline</figcaption></figure><br>
<br>
<figure><img src="images/pb-ait.jpg" alt=" Communietocht Asper 2 © Caroline" style="max-height: 500px; max-width: 500px;" /><figcaption> Communietocht Asper 2 © Caroline</figcaption></figure><br>
<br>
Het weekend van 2 en <b>3 maart</b> stonden onze eerste communicantjes in de schijnwerpers in de kerken van Asper en Gavere.<br>
<br>
Tijdens de geloofstocht gingen zij met hun (groot)ouder(s) op weg naar hun grote feest en hielden ze halt bij zeven belangrijke stappen in hun prille leven. Aan de hand van heel mooi didactisch materiaal van het bisdom konden de kinderen op ontdekking in de rituelen van ons geloof. In december en januari kregen ze in kleine groepjes samen met hun (groot)ouder(s) catechese van Caroline of Liesbeth. Begin februari brachten ze ter gelegenheid van lichtmis een kaarsje naar voor tijdens het afroepen van hun namen.<br>
<br>
Deze eerste communietocht is het orgelpunt van de voorbereiding. Aan de hand van foto's lazen ze het verhaal van Zachëus en voelden ze dat groeien in geloof een zaak is van de hele gemeenschap. Onderweg gingen ze samen met Jezus en zijn vrienden aan tafel, leerden bidden en dankbaar zijn. Ze maakten het stil en staken een kaarsje aan voor al wie het laatste jaar overleden is.<br>
<br>
Het deed deugd om te mogen ervaren dat ouder(s) bewust een uurtje vrij maakten om samen met hun kind deze geloofstocht in de kerk te maken. Elk op hun eigen tempo bleven ze stilstaan bij de doop, het verhaal, de tafel, het groeien in geloof, het bidden , het dankbaar zijn, woorden rond de eerste communie. Aan de hand van verhalen uit de kinderbijbel en prenten konden de kindjes wat ze in de klas geleerd hadden aan hun mama en papa vertellen. Zowel de kindjes als hun ouders waren heel enthousiast over het mooie materiaal en de kindvriendelijke benadering.<br>
<br>
In de lichtmisviering hadden ze een opdrachtje meegekregen. Tijdens de krokusvakantie zijn ze aan de slag gegaan met gele verf en ronde vormen. De zonnetjes die we kregen zullen het decor zeker vrolijk kleuren tijdens de eerste communieviering die op de agenda staat voor het weekend van 4 en <b>5 mei 2024</b>.<br>
<br>
Via hun catechesemapjes konden de kinderen ook mooie sprekende tekeningen inkleuren. Ook hiervan kregen we er al heel wat terug. Ze vertellen elk hun eigen verhaal met mooi ingekleurde tekeningen te zien op de prikborden in de kerk.<br>
<br>
Hartelijk dank aan alle kindjes en hun ouders om zo enthousiast naar hun eerste communie toe te groeien. Het wordt beslist een feest!<br>
<br>
Caroline De Paepe en Liesbeth Verholen, catechisten<br>
<br>
<br>
<br>





#### GROOT-GAVERE: VORMELINGEN IN DE BRES VOOR BROEDERLIJK DELEN
<br>
<figure><img src="images/pb-ops.jpg" alt=" Anjerplant © Wikipedia" style="max-height: 500px; max-width: 500px;" /><figcaption> Anjerplant © Wikipedia</figcaption></figure><br>
<br>
Op Palmzondag - <b>24 maart</b> - verkopen onze vormelingen kleurrijke anjerplantjes ten voordele van Broederlijk Delen. We hopen dat deze bloemetjes velen huiskamers en terrassen mogen opvrolijken naar Pasen toe. Voor de democratische prijs van 5 EUR per potje steun je de actie. Congo en de plaatselijke organisaties rekenen op uw milde steun. Vertel het voort! Van harte dank bij voorbaat.<br>
<br>
<br>
<br>





#### GROOT-GAVERE: JONGE VERSE PALM
<br>
<figure><img src="images/pb-tam.jpg" alt=" palmtakken © Wikipedia" style="max-height: 500px; max-width: 500px;" /><figcaption> palmtakken © Wikipedia</figcaption></figure><br>
<br>
Echte palmtakken zijn takken van de palmboom of van de olijfboom. Palmen zijn het symbool voor de rechtvaardige koning, teken van overwinning. Olijftakken zijn het symbool voor de vrede die door de koning wordt gebracht. Deze echte palmtakken worden bij ons - naargelang de streek - vervangen door allerlei andere groene takken en twijgen.<br>
Vroeger werden palmtakjes boven of naast de huisdeur opgehangen, achter het kruisbeeld gestoken, bij het wijwaterbakje bevestigd, naar het kerkhof gebracht of naar een pas omgeploegde of met koren bezaaide akker.. Een jaar lang mogen de takjes deze plekken sieren als bescherming tegen onheil. Maar laat het vooral een getuigenis zijn van hoop en geloof dat doorheen lijden en dood de verrijzenis van Jezus Christus voor de mensheid telkens weer een nieuw begin inluidt en dat het kruis een teken is van liefde die alle duistere krachten overwint.<br>
<br>
Voor Palmzondag <b>24 maart</b> zijn we nu al op zoek naar jonge verse palm. Wie daarbij kan helpen neemt contact op met een parochiemedewerker. Alvast dank.<br>
<br>
<br>
<br>


