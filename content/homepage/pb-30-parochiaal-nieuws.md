---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### DUIDING BIJ DE VIERDE ZONDAG VAN DE VASTEN
<br>
<b>Samen tijd nemen voor verandering</b><br>
<br>
Wij tellen af naar Pasen en verlangen naar de eerste lentezon. Terwijl wordt overal in de wereld zaad uitgestrooid en hoopt men op een goede oogst. Ook in Congo werken boeren samen om toegang te krijgen tot de grond en van braakliggende velden een vruchtbaar land te maken. Ze verenigen zich in boerenunies, want samen staan ze sterker tegen de geïnstalleerde macht die al zoveel jaren alles in zijn greep houdt. In Congo ijveren de boeren en hun families om toegang te krijgen tot grond. Met de kaart en de GPS in de hand verdelen ze het land in zones om te bepalen waar ze willen herbebossen en waar groenten telen.<br>
<br>
Heel de wereld is er op uit om ertsen en grondstoffen uit Congo te halen. Slechts voor enkele voedingsproducten is Congo zelfvoorzienend, voor de rest is de bevolking aangewezen op invoer. Daarom ijvert de boerenbeweging op nationaal niveau voor een herziening van de wetten die de grondeigendom en het beheer ervan regelen. Het vraagt moed om altijd maar opnieuw wantoestanden aan de kaak te stellen, overheden op hun verantwoordelijkheid te wijzen en aan iets te beginnen waarvan anderen denken dat het onmogelijk is.<br>
<br>
Dat deden ook de profeten bij dat bijbelse volk Israël: waarschuwen als het mis gaat. Men zag hen als 'door God gezonden boodschappers. Want God wil zijn mensen behoeden voor de ondergang en Hij wil tussen hen wonen'.<br>
<br>
Wat doet de wereld met profeten die waarschuwen? Men lacht ze uit, wuift hun woorden weg als prietpraat en ondertussen worden de toestanden steeds erger.<br>
<br>
Ook vandaag gebeurt hetzelfde: klimaatafspraken worden op de lange baan geschoven omwille van eigenbelang; de wapenindustrie draait op volle toeren want oorlog voeren lijkt makkelijker dan te investeren in vrede; al maar meer mensen moeten op de vlucht terwijl men niet investeert in leefbaarheid in het thuisland, diversiteit van planten en dieren wordt alsmaar kleiner...<br>
<br>
Daarmee roepen wij rampen over ons heen, zegt de Bijbel. De ballingschap, de deportatie van een groot deel van de bevolking, zag men als gevolg van de ontrouw aan Gods wet, de Thora. Men was immers vergeten dat er zoiets bestond als het sabbatjaar en het jubeljaar, waarin mensen met minder kansen weer konden bijbenen. Maar men boog voor afgoden en deed mee aan corruptie en uitbuiting. Zo word je al gauw een speelbal in de handen van de grootmachten en staat het ergste je te wachten: de ballingschap in Babylon.<br>
<br>
Er gingen jaren van ellende over heen. Het land wachtte als het ware op herstel. Als het uitgekozen volk faalt, kan de bevrijdende God zich ook bedienen van buitenstaanders om een nieuwe impuls te geven aan de droom en de zegen van Abraham.<br>
<br>
Herkennen we dat ook in onze geschiedenis? Hebben de kerk en het westers christendom het oorspronkelijk ideaal van het evangelie niet verkwanseld?<br>
<br>
Misschien is deze moeilijke tijd die gelovigen en zinzoekers doormaken ook een tijd om samen nieuwe kansen te zien. Als men het kwaad onder ogen ziet, dan is een nieuw begin mogelijk.<br>
Jezus zelf zou ook zo'n teken worden, wanneer hij op een kruis wordt geheven, op een schandpaal. Doorheen die gruwel zag de evangelist Johannes toch een bevrijdend teken: iemand die zichzelf helemaal geeft tot het uiterste, geeft daarmee de liefde van God voor deze wereld gestalte.<br>
<br>
Op weg naar Pasen worden wij uitgenodigd om even te kijken naar de vele plekken waar mensen deze wereld met al zijn problemen toch omarmen en er zich voor inzetten tot het uiterste, soms zelfs tot in de dood.<br>
In al het donkere, toch licht zien dat niet kan gedoofd worden, we schrikken er voor terug. Maar in verbondenheid met velen vinden we wellicht de kracht om in dat licht te staan!<br>
<br>
<br>
<br>





#### VEERTIGDAGENTIJD - TIJD OM BROEDERLIJK TE DELEN
<br>
<figure><img src="images/pb-tui.jpg" alt=" Campagne Broederlijk Delen © BD" style="max-height: 500px; max-width: 500px;" /><figcaption> Campagne Broederlijk Delen © BD</figcaption></figure><br>
<br>
Dit jaar zet Broederlijk Delen haar partnerorganisaties uit <b>Congo in de kijker</b> met als jaarthema van Broederlijk Delen is <b>"Samen voor rechtvaardigheid werkt aanstekelijk"</b>.<br>
In Congo is het voor de plaatselijke mensen heel moeilijk om toegang te krijgen tot landbouwgrond. De wetgeving daar zorgt ervoor dat familiale landbouwers met één pennenstreek de toegang tot grond kunnen verliezen. Maar door zich te verenigen en samen actie te ondernemen garanderen boeren niet alleen voor zichzelf toegang tot grond maar oefenen zij ook druk uit op het beleid.<br>
<br>
Met Broederlijk Delen willen we samenwerken aan een wereld waarin ieder mens meetelt, een wereld zoals God hem droomt. Een rechtvaardige en duurzame wereld zonder ongelijkheid waar geen mens honger lijdt, verdrukt wordt of op de vlucht moet. Als 25% van de mensen ervoor kiest om te delen en te herverdelen, is dat genoeg om het 100% anders te doen. Wij hier slaan de handen in elkaar om samen te werken en deel te worden van de 25%. Zo maken wij die wereld mogelijk. Daarbij, samen werken aan rechtvaardigheid werkt aanstekelijk!<br>
<br>
<br>
<br>





#### BEZINNING
<br>
<i>Werken aan Gods droom</i><br>
<i>Wij bidden u om aandacht voor ons leven hier en nu.</i><br>
<i>Leer ons de kleine en grote kansen zien in ons alledaagse leven,</i><br>
<i>waarin we uw droom een beetje concreter kunnen maken: </i><br>
<i>in de ontmoetingen met wie op onze weg komt,</i><br>
<i>in de zorg waarmee we ons werk mogen doen,</i><br>
<i>in de gezelligheid waarmee we elkaar mogen omringen,</i><br>
<i>in alles wat we belangeloos voor anderen doen,</i><br>
<i>ver weg en dichtbij.</i><br>
<br>
<i>Laat in ons hart de juiste mix groeien</i><br>
<i>van strijdvaardigheid en geduld.</i><br>
<i>Wek in ons blijvende aandacht en inzet</i><br>
<i>om uw Rijk van vrede en rechtvaardigheid</i><br>
<i>werkelijkheid te laten worden</i><br>
<i>in kleine en grote dingen,</i><br>
<i>dichtbij en veraf.</i><br>
<br>
<i>Geef ons de moed om te geloven</i><br>
<i>dat elke kleine, goede daad</i><br>
<i>een duwtje in de goede richting is</i><br>
<i>en dat uw visioen het uiteindelijk zal halen.</i><br>
<br>
<i>God, als mensen samenwerken voor het goede,</i><br>
<i>is niets onmogelijk.</i><br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELEN
<br>
<figure><img src="images/pb-an.jpg" alt=" Knutselen voor Broederlijk delen © Hilde Vanmeirhaeghe" style="max-height: 500px; max-width: 500px;" /><figcaption> Knutselen voor Broederlijk delen © Hilde Vanmeirhaeghe</figcaption></figure><br>
<br>
In het weekend van <b>3 en 4 februari</b> hebben de vormelingen en enkele ouders, grootouder<br>
samen met de catechisten geknutseld.<br>
De knutselwerken worden na de viering op zaterdag <b>16 maart</b> verkocht.<br>
Mini konijntjes om te staan en enkele met een magneet om op te hangen : EUR 1<br>
Eier - mandjes en -dopjes: voor 1 EUR 3 en voor 2 EUR 5<br>
Deco - patch doosje met kleine eitjes en vogelhuisje met groot ei: EUR 10<br>
Deco-patch ei met plantje erin: EUR 15<br>
<br>
Vormelingen en catecheseteam.<br>
<br>
<br>
<br>





#### VORMSELCATECHESE SINT AMANDUS EKE: EEN HART VOOR BROEDERLIJK DELENACTIE VOOR HET GOEDE DOEL
<br>
door de catechisten.<br>
<br>
<figure><img src="images/pb-sed.jpg" alt=" Catechisten tegen Parkinson © Hilde Vanmeirhaeghe" style="max-height: 500px; max-width: 500px;" /><figcaption> Catechisten tegen Parkinson © Hilde Vanmeirhaeghe</figcaption></figure><br>
<br>
Aangezien we als catechisten nauw verbonden zijn met de ziekte van Parkinson willen we<br>
onze opbrengst verdelen: We geven een financiële steun aan Congo ( Broederlijk Delen) en<br>
aan de Parkinson Liga<br>
<br>
Hiervoor worden op bestelling opnieuw pannenkoeken verkocht.<br>
( 10 grote pannenkoeken voor 15 EUR )<br>
<br>
Formulieren zijn te verkrijgen bij de catechisten Marleen en Hilde.<br>
Bestellen van pannenkoeken kan op <b>24 februari</b> en <b>9 maart</b> via het formulier, voor of na de<br>
zaterdagavondviering. Gelieve bij bestelling het juiste bedrag te betalen.<br>
Info: Hilde Vanmeirhaeghe:<br>
<br>
{{<icon class="fa fa-envelope">}}&nbsp;<a href="hvanmeirhaeghe@skynet.be">hvanmeirhaeghe@skynet.be</a> of {{<icon class="fa fa-phone">}}&nbsp;<a href="tel:0497856710">0497 85 67 10</a><br>
<br>
<br>
<br>





#### GROOT-GAVERE: VORMELINGEN IN DE BRES VOOR BROEDERLIJK DELEN
<br>
<figure><img src="images/pb-ops.jpg" alt=" Anjerplant © Wikipedia" style="max-height: 500px; max-width: 500px;" /><figcaption> Anjerplant © Wikipedia</figcaption></figure><br>
<br>
Op Palmzondag - <b>24 maart</b> - verkopen onze vormelingen kleurrijke anjerplantjes ten voordele van Broederlijk Delen. We hopen dat deze bloemetjes velen huiskamers en terrassen mogen opvrolijken naar Pasen toe. Voor de democratische prijs van 5 EUR per potje steun je de actie. Congo en de plaatselijke organisaties rekenen op uw milde steun. Vertel het voort! Van harte dank bij voorbaat.<br>
<br>
<br>
<br>





#### WEEK VAN DE VRIJWILLIGER (2 TOT 10 MAART)
<br>
<figure><img src="images/pb-fas.jpg" alt=" Vrijwilligerswerk © Steunpunt vrijwilligerswerk" style="max-height: 500px; max-width: 500px;" /><figcaption> Vrijwilligerswerk © Steunpunt vrijwilligerswerk</figcaption></figure><br>
<br>
"Vrijwilligerswerk is een ontdekkingsreis", luidt het thema dit jaar. De tocht door vrijwilligersland is een groot avontuur, gevuld met ontmoetingen en ervaringen, verschillende sectoren en organisaties, én schatten van vrijwilligers. Vrijwilligerswerk is dus een echte ontdekkingsreis. Zet je vrijwilligers tijdens deze week eens extra in de bloemetjes.<br>
<br>
<br>
<br>





#### GROOT-GAVERE: JONGE VERSE PALM
<br>
<figure><img src="images/pb-tam.jpg" alt=" palmtakken © Wikipedia" style="max-height: 500px; max-width: 500px;" /><figcaption> palmtakken © Wikipedia</figcaption></figure><br>
<br>
Echte palmtakken zijn takken van de palmboom of van de olijfboom. Palmen zijn het symbool voor de rechtvaardige koning, teken van overwinning. Olijftakken zijn het symbool voor de vrede die door de koning wordt gebracht. Deze echte palmtakken worden bij ons - naargelang de streek - vervangen door allerlei andere groene takken en twijgen.<br>
Vroeger werden palmtakjes boven of naast de huisdeur opgehangen, achter het kruisbeeld gestoken, bij het wijwaterbakje bevestigd, naar het kerkhof gebracht of naar een pas omgeploegde of met koren bezaaide akker.. Een jaar lang mogen de takjes deze plekken sieren als bescherming tegen onheil. Maar laat het vooral een getuigenis zijn van hoop en geloof dat doorheen lijden en dood de verrijzenis van Jezus Christus voor de mensheid telkens weer een nieuw begin inluidt en dat het kruis een teken is van liefde die alle duistere krachten overwint.<br>
<br>
Voor Palmzondag <b>24 maart</b> zijn we nu al op zoek naar jonge verse palm. Wie daarbij kan helpen neemt contact op met een parochiemedewerker. Alvast dank.<br>
<br>
<br>
<br>


