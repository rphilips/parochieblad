---
title: "(Inter)Parochiaal nieuws"
header_menu_title: "(Inter)Parochiaal nieuws"
navigation_menu_title: "(Inter)Parochiaal nieuws"
weight: 1001
header_menu: true
---

![(Inter)Parochiaal nieuws](images/nieuws-uit-de-parochie.jpg)




#### OVERLIJDEN
<br>
We namen in de kerk afscheid van:<br>
<br>
<i>Sylvain Huys</i>, 91 j., echtg. Suzette Vande Walle, Nazareth<br>
<br>
<br>
<br>





#### PINKSTERVERSIERINGEN VAN DE KERK TE EKE
<br>
<figure><img src="images/pb-an1.jpg" alt=" Versierde kerk (1) © Guy Claus" style="max-height: 500px; max-width: 500px;" /><figcaption> Versierde kerk (1) © Guy Claus</figcaption></figure><br>
<figure><img src="images/pb-an2.jpg" alt=" Versierde kerk (2) © Guy Claus" style="max-height: 500px; max-width: 500px;" /><figcaption> Versierde kerk (2) © Guy Claus</figcaption></figure><br>
<figure><img src="images/pb-an3.jpg" alt=" Versierde kerk (3) © Guy Claus" style="max-height: 500px; max-width: 500px;" /><figcaption> Versierde kerk (3) © Guy Claus</figcaption></figure><br>
<br>
<br>
<br>





#### GEBED BIJ HET SLUITEN VAN DE MEIMAAND
<br>
In de huidige tragische situatie, waarin de hele wereld ten prooi valt aan agressie, lijden en angst, zoeken we onze toevlucht onder de bescherming van Maria, Moeder van God en onze Moeder.<br>
<br>
<figure><img src="images/pb-ego.jpg" alt=" De kracht van het gebed © Kerknet" style="max-height: 500px; max-width: 500px;" /><figcaption> De kracht van het gebed © Kerknet</figcaption></figure><br>
<br>
<i>Maagd Maria,</i><br>
<i>richt uw barmhartige ogen op ons</i><br>
<i>troost hen rouwen om wie dierbaren verloren</i><br>
<i>sta dicht bij wie zich zorgen maken om wie ziek zijn</i><br>
<i>vervul met hoop zij die angstig zijn over de toekomst</i><br>
<i>van onze broze wereld.</i><br>
<br>
<i>Moeder van God en onze Moeder,</i><br>
<i>bid voor ons tot God,</i><br>
<i>de Vader van de Barmhartigheid,</i><br>
<i>dat er een einde komt aan het grote lijden</i><br>
<i>en dat hoop en vrede weer dagen</i><br>
<i>pleit bij uw goddelijke Zoon,</i><br>
<i>zoals U dat in Kana deed,</i><br>
<i>zodat wie bedroefd zijn getroost worden</i><br>
<i>wees degenen nabij die medemensen dag en nacht bijstaan</i><br>
<i>de priesters die, in hun pastorale zorg en trouw aan het Evangelie,</i><br>
<i>iedereen proberen te helpen en te steunen</i><br>
<br>
<i>Maria,</i><br>
<i>beroer het geweten van de wereldleiders</i><br>
<i>zodat de enorme middelen die worden geïnvesteerd</i><br>
<i>in de ontwikkeling en opslag van wapens</i><br>
<i>in plaats daarvan worden besteed</i><br>
<i>aan het bevorderen van het welzijn van alle mensen</i><br>
<br>
<i>Geliefde Moeder,</i><br>
<i>help ons te beseffen dat we allemaal lid zijn van één grote familie</i><br>
<i>en de band te erkennen die ons verenigt,</i><br>
<i>zodat we in een geest van broederlijke solidariteit,</i><br>
<i>kunnen helpen om talloze situaties</i><br>
<i>van armoede en nood te verlichten.</i><br>
<i>maak ons sterk in het geloof,</i><br>
<i>volhardend in dienstbaarheid</i><br>
<i>en vasthoudend in gebed.</i><br>
<br>
<i>Wees gegroet Maria,...</i><br>
<br>
<br>
<br>





#### KAPELLETJESVIERINGEN MEIMAAND TE NAZARETH
<br>
<figure><img src="images/pb-us1.jpg" alt=" Gebedsdiensten aan de kapellen van Nazareth (1) © Rita Van Oost" style="max-height: 500px; max-width: 500px;" /><figcaption> Gebedsdiensten aan de kapellen van Nazareth (1) © Rita Van Oost</figcaption></figure><br>
<figure><img src="images/pb-us2.jpg" alt=" Gebedsdiensten aan de kapellen van Nazareth (2) © Rita Van Oost" style="max-height: 500px; max-width: 500px;" /><figcaption> Gebedsdiensten aan de kapellen van Nazareth (2) © Rita Van Oost</figcaption></figure><br>
<br>
Tijdens de meimaand wordt er ter ere van O L Vrouw aan de kappelletjes gebeden. Deze bevinden zich op vele plaatsen in Nazareth en de bewoners in de buurt werden uitgenodigd wanneer deze doorgaan.<br>
<br>
Woensdag <b>29 mei</b>: kapel Oudenaardseheerweg<br>
<br>
Woensdag <b>29 mei</b>: kapel 's Gravenstraat<br>
<br>
Mochten er nog Wijkkapelletjes zijn die graag een gebedsmoment wensen neem gerust contact op via {{<icon class="fa fa-phone">}}&nbsp;<a href="tel:0475612062">0475 61 20 62</a> met Marc Perseyn.<br>
<br>
<br>
<br>





#### JUNI - MAAND VAN HET HEILIG HART VAN JEZUS
<br>
<figure><img src="images/pb-sui.jpg" alt=" Heilig hart van Jezus © Kerknet" style="max-height: 500px; max-width: 500px;" /><figcaption> Heilig hart van Jezus © Kerknet</figcaption></figure><br>
<br>
Zoals mei de "Mariamaand" wordt genoemd, zo wordt juni van oudsher in de katholieke kerk toegewijd aan het Heilig Hart van Jezus. Het Hoogfeest van het Heilig Hart wordt gevierd op de derde vrijdag na Pinksteren (dit jaar op <b>7 juni</b>). Dat het feest op een vrijdag wordt gevierd is een duidelijke verwijzing naar Goede Vrijdag. Het geeft zo de band aan met de herdenking van Jezus' lijden en sterven.<br>
<br>
Naar het hart wordt verwezen als je van iemand houdt. Het hart is vaak gelijk aan liefde. God heeft Zijn grote liefde aan ons getoond door Zijn Zoon, Jezus, te sturen, die voor ons gestorven is aan het kruis. Jezus staat veelal afgebeeld omringd door vlammen. Zij symboliseren het hart van Jezus dat overvloeit van liefde voor de mensen en roept op om die grote liefde te verspreiden over de hele wereld. Paus Pius IX schreef in 1856 het feest voor heel de katholieke kerk voor. Velen onder ons herinneren zich beslist nog de Heilig Hartprocessies die overal te lande werden georganiseerd onder impuls van de Heilig Hartbonden.<br>
<br>
Naast het hoogfeest van het Heilig Hart van Jezus zijn er nog meer feesten die in die periode gevierd worden. Denk aan Sacramentsdag (donderdag <b>30 mei</b>). Op dit feest wordt gevierd dat Jezus Christus zichzelf onder de gedaante van brood en wijn heeft gegeven en altijd onder de mensen wil blijven. Verder zijn er ook de hoogfeesten van de geboorte van Johannes de Doper (<b>24 juni</b>) en de heilige apostelen Petrus en Paulus (<b>29 juni</b>).<br>
<br>
<b>Bezinning</b><br>
<br>
<i>Ik hou van je - zegt God.</i><br>
<i>Ik heb het je al vaak verteld,</i><br>
<i>maar Ik kan er gewoonweg</i><br>
<i>niet over zwijgen,</i><br>
<i>zo kostbaar ben je voor Mij.</i><br>
<i>Ik heb er alles voor over</i><br>
<i>om een stukje van Mijn liefde</i><br>
<i>aan jou te kunnen geven,</i><br>
<i>en Ik hoop en bid</i><br>
<i>dat jij ook van Mij wilt houden,</i><br>
<i>met heel je hart.</i><br>
<i>Misschien zal je omgeving</i><br>
<i>je verbondenheid met Mij</i><br>
<i>niet begrijpen,</i><br>
<i>maar weet dan</i><br>
<i>dat Mijn vriendschap voor jou</i><br>
<i>elke storm zal trotseren</i><br>
<i>en dat mijn tederheid</i><br>
<i>mooier is dan de prachtigste parel.</i><br>
<i>uit: Erwin Roosen, "Een vuurwerk van tederheid"</i><br>
<br>
<br>
<br>





#### VADERDAG - ZONDAG 9 JUNI
<br>
<figure><img src="images/pb-sic.jpg" alt=" Vaderdag © Kerknet" style="max-height: 500px; max-width: 500px;" /><figcaption> Vaderdag © Kerknet</figcaption></figure><br>
<br>
Vaderdag wordt gevierd op de tweede zondag van juni. Op die feestdag worden alle papa's in de bloemetjes gezet als dank voor al het gewone en buitengewone van elke dag, voor zoveel manieren waarop zij Gods liefde vertolken.<br>
Vaderdag is ook een dag om vaders die rouwen om hun kind nabij te zijn, om het verborgen lijden van vaders mee te dragen in gebed. Of om vaders die er niet meer zijn te herdenken.<br>
Vaderdag is ook een dag om wie leeft met een onvervuld verlangen naar een kind attentvol nabij te zijn.<br>
<br>
<b>Bezinning</b><br>
<br>
<i>In het leven heb je soms muurtjes nodig,</i><br>
<i>muurtjes om tegenaan te leunen,</i><br>
<i>muurtjes ook die af en toe bescherming bieden.</i><br>
<i>Je redt het niet zonder hen.</i><br>
<i>Maar het is ook niet goed als er teveel zijn.</i><br>
<i>Want leven is meer dan alleen maar leunen.</i><br>
<i>Je moet telkens weer verder op je eigen benen.</i><br>
<i>Vaders zijn zo'n kostbaar muurtje: </i><br>
<i>een muur waartegen je even kan leunen</i><br>
<i>vóór je eigen keuzes maakt,</i><br>
<i>nieuwe wegen gaat,</i><br>
<i>of een moeilijke beslissing moet nemen.</i><br>
<i>Het luisteren naar zijn raad,</i><br>
<i>helpt je weer op weg.</i><br>
<i>Een muur die je ook bescherming biedt</i><br>
<i>want je weet dat je toch weer kan opstaan,</i><br>
<i>als je je vergist,</i><br>
<i>als je struikelt of een verkeerde weg opgaat,</i><br>
<i>dank zij dat ene muurtje,</i><br>
<i>die steun en aanmoediging van je vader.</i><br>
<i>Gelukkig de mens die in het leven af en toe</i><br>
<i>kan leunen tegen zo'n stevige en betrouwbare vadermuur.</i><br>
(St. Corneliusparochie Ninove)<br>
<br>
<br>
<br>





#### ONZE BISSCHOP OP BEZOEK TE GAVERE!
<br>
<figure><img src="images/pb-si1.jpg" alt=" Bisschop Lode duidelijk in zijn nopjes © Guy Claus" style="max-height: 500px; max-width: 500px;" /><figcaption> Bisschop Lode duidelijk in zijn nopjes © Guy Claus</figcaption></figure><br>
<figure><img src="images/pb-si2.jpg" alt=" Christine en Chris, 2 sterkhouders van het Gaverse parochieteam © Guy Claus" style="max-height: 500px; max-width: 500px;" /><figcaption> Christine en Chris, 2 sterkhouders van het Gaverse parochieteam © Guy Claus</figcaption></figure><br>
<figure><img src="images/pb-si3.jpg" alt=" De bisschop luister aandachtig © Guy Claus" style="max-height: 500px; max-width: 500px;" /><figcaption> De bisschop luister aandachtig © Guy Claus</figcaption></figure><br>
<br>
<b>Welkomstwoord aan onze bisschop, uitgesproken door Christine Piens</b><br>
<br>
Bisschop Lode, welkom hier in ons midden in het Lokaal dienstencentrum Den Oever. Naast Pastoor Guy Claus, zuster Rita algemeen directeur van het Rustoord Mariahuis en van Den Oever zijn hier ook aanwezig de leden van het parochieteam Eke-Gavere-Nazareth, leden van de kerkraad Gavere en van het Centraal Kerkbestuur Groot-Gavere. 3 leden van het Centraal Kerkbestuur nl. de voorzitter Paul Gruwez, Jan Vanquaillle en Antoine Schepens en van het parochieteam Hilde Van Meirhaeghe hebben zich laten verontschuldigen wegens communiefeesten of moederdag. Alle begrip daarvoor.<br>
<br>
Op dit heuglijk samenzijn mag ik u, Bisschop Lode, in naam van ons allen en onze geloofsgemeenschap oprecht danken omdat u onze vormelingen het sacrament van het vormsel hebt toegediend, een belangrijke stap is in de geloofsgroei van jongeren. Het zaadje is gepland in goede grond. Het is nu aan hen om het in alle vrijheid te laten ontkiemen. Begeleid en gesteund door de kracht van de Geest en verbonden met de geloofsgemeenschap krijgen zij krachtig voedsel om daadwerkelijk hun geloof te laten groeien en om ervan te getuigen.<br>
<br>
Bisschop Lode, toen wij vernamen dat u als vormheer zou komen sprong ons hart op van vreugde. Een uniek moment voor onze geloofsgemeenschap om u als Bisschop te mogen ontvangen en vooral ook omdat u daarna tijd wou vrijmaken om met ons kennis te maken en te ervaren hoe wij hier proberen de gaven van de Geest concreet aanwezig te brengen om een levende gemeenschap uit te bouwen rond de figuur van Christus beseffend dat geloof enkel maar kan groeien door het te delen met mekaar.<br>
<br>
Volgende zaterdag <b>18 mei</b>, is het precies 1 jaar geleden dat onze parochieherder pastoor Eddy Le Beer overleden is. Toen Hemelvaartsdag; een betekenisvolle dag om terug te keren naar zijn hemelse Vader en zijn dierbaren.<br>
De ziekte van pastoor Eddy was voor hem een zware beproeving en het loslaten van zijn parochie deed hem veel verdriet. In een van zijn brieven aan de parochiegemeenschap schreef hij: "Ik wil jullie vragen om vol te houden en te blijven bidden dat het parochiaal en liturgisch beleven in onze geloofsgemeenschap standvastig zou mogen blijven. Ik ben heel dankbaar voor de fijne collega's, in het bijzonder mijn dierbare confrator Guy Claus, die bereid zijn om voor te gaan in de vieringen want wellicht moeten zij ook hun drukke agenda aanpassen. Ook een oprechte dank aan alle leden van de parochieploeg die hun best doen om het parochiaal leven verder te behartigen".<br>
<br>
In deze moeilijke tijd was onze geloofsgemeenschap bijzonder dankbaar dat priester Guy Claus bereid is geweest de zorg voor Groot Gavere te behartigen naast zijn pastoraal werk in de parochies die hem al toebehoorden. Dat er een innige collegiale band tussen beide priesters was werd heel duidelijk toen pastoor Guy zijn collega Eddy regelmatig een bezoekje bracht, hem de ziekenzalving toediende en zelfs aan Eddy's zijde stond bij zijn overbrenging naar het Mariahuis hier achter ons. Een diepgaand bewijs van naastenliefde en nabijheid in de donkerste momenten van het leven van de lijdende medemens.<br>
<br>
Na het overlijden van Pastoor Eddy rees de vraag "gaan we hier in Groot Gavere nog elke week een priester hebben als voorganger" wat vandaag de dag zeker geen evidentie is. Groot was onze vreugde toen u, Bisschop Lode, op <b>1 juni 2023</b> priester Guy Claus benoemde tot herder en pastoor van Groot-Gavere en hij deze benoeming ook aanvaardde. We kenden mekaar reeds omdat hij toen alhier al meer dan 1 jaar vervangende voorganger was. Het was voor ons wel even aanpassen omdat de pastoor nu niet meer hier ter plaatse woont, maar ik denk dat hij en wij als parochiegemeenschap wederzijds mogen beamen dat de samenwerking optimaal en in de beste verstandhouding verloopt en dit heel graag willen verzetten.<br>
<br>
Als uitstekend liturgist geeft pastoor Guy iedere week catechese met duiding bij de lezingen en de evangelietekst gevolgd door een homilie met vuur gebracht. Soms met een kwinkslag maar op een boeiende manier weet hij de kern van de boodschap te brengen, mensen te raken en aan te moedigen tot actieve christenen. Natuurlijk is het priesterleven zoals elk mensenleven gebouwd op zonnige hoogdagen afgewisseld met storm en wind. Priester zijn, pastoor zijn in de huidige geseculariseerde maatschappij brengt zeker heel wat zorgen en tegenkantingen met zich mee en maakt het niet altijd gemakkelijk om die te dragen. Het gezegde "waar mensen samenzijn en -werken wordt er gemensd" is dikwijls een realiteit. Maar met respect, begrip en luisterbereidheid is er zoveel mogelijk om samen te leven en mee te werken in Gods wijngaard als ranken verbonden met de stam die Christus zelf is.<br>
<br>
Pastoor Guy is de herder van de nieuwe parochie Gavere-Nazareth met 8 parochies. Maar die parochies pastoraal leiden is voor 1 pastoor niet meer mogelijk. Daarom hebben sedert zijn aanstelling de oorspronkelijke parochieteams van Eke-Nazareth en van Groot Gavere de handen in mekaar geslagen om samen met de pastoor te werken aan de uitbouw van het pastoraal beleid in de nieuwe parochie met als doel het christelijk en kerkelijk leven te verbinden en vitaliteit te geven waar plaats is voor geloof, hoop en liefde. Als er binnen een gemeenschap gist van christelijk geloof aanwezig is, dan is er zaad en kracht om te groeien tot een hartelijk gemeenschap. Elke keer als iemand uit liefde handelt daar is Gods rijk. Waar gerechtigheid is, daar is Gods rijk, waar schoonheid is, daar is Gods Rijk. Want Hij is nabij als wij Hem toelaten in ons leven.<br>
<br>
Zich laten onderdompelen in de Blijde Boodschap daartoe zijn er verschillende voedingsbodems maar als wij een warme gemeenschap willen bouwen dan is er o.a. ook nood aan een plaats waar mensen kunnen samenkomen om in gebed en zang gevoed en gedragen te worden, er is nood aan een plaats waar ze zuurstof en inspiratie kunnen opdoen om in het dagelijkse leven te getuigen van Gods liefde. En daartoe is het kerkgebouw, Gods huis, een rustige, inspirerende, sacrale tempel. Kerkgebouwen zijn plaatsen die uitnodigen tot verstilling, meditatie of gebed. Die gebouwen goed onderhouden en ervoor zorgen dat de liturgie op een eerbiedwaardige manier kan doorgaan, dat is o.a. een van de taken van de kerkbesturen. Naast deze belangrijke taak hoort ook zorg dragen voor het materieel en immaterieel erfgoed en daarbij is een goede verstandhouding en samenwerking met het gemeentebestuur van groot belang. In die context wordt er op aangedrongen om meer samen te werken en te plannen en daarin heeft het centraal kerkbestuur een belangrijke taak. Dit orgaan is als het ware de tussenpersoon tussen lokale kerkbesturen en de gemeentelijke overheid.<br>
<br>
Hier aanwezig zijn de leden van de kerkraad Gavere en van het Centraal kerkbestuur. Ook zij zijn allen vrijwilliger en hun zorg voor het christelijk verleden, het heden en de toekomst dragen zij hoog in het vaandel.<br>
<br>
Gelovige medewerkers dragen de Kerk en zijn onmisbaar maar we beseffen dat ze ook schaars zijn. Alle geëngageerde medewerkers elk met hun specifieke verantwoordelijkheid dragen de Kerk en zijn onmisbaar in het groeien naar een missionaire Kerkgemeenschap waar gelegenheid is om te groeien in geloof en ruimte is om ervan te getuigen met als enig perspectief God en de mensen nabij zijn.<br>
<br>
Bisschop Lode wij zijn verheugd u hier in ons midden aanwezig te weten ondanks uw drukke agenda en wellicht zal er tijdens deze ontmoeting ruimte zijn om op een informele manier wederzijds met mekaar kennis te maken en te ervaren hoe elk van ons meehelpt om de geloofsgemeenschap op pastoraal en bestuurlijk vlak te dragen ten dienste van de Kerk en de samenleving.<br>
<br>
Ik wil afsluiten met de gezegende woorden die velen zich uit hun kindertijd zullen herinneren: "Doe uw best (en dat proberen we), en God doet de rest waar het misschien voor ons onmogelijk lijkt"<br>
<br>
<br>
<br>





#### BELANGRIJK NIEUWS UIT HET DEKENAAT
<br>
<b>PATRICK DERDE NIEUWE DEKEN VAN HET DEKENAAT DEINZE</b><br>
<br>
<figure><img src="images/pb-edo.jpg" alt=" Patrick Derde nieuwe deken © Dekenaat Deinze" style="max-height: 500px; max-width: 500px;" /><figcaption> Patrick Derde nieuwe deken © Dekenaat Deinze</figcaption></figure><br>
<br>
De redactie van het Parochieblad (Aalter) ging op interview bij de nieuwe deken.<br>
<br>
Na jaren deken te zijn van onze dekenij Deinze blijft Rudy pastoor van zijn parochies maar gaat het dekenschap naar de pastoor van Groot Aalter nl. Patrick Derde.<br>
<br>
<b>Allereest: proficiat Patrick! Wat is dat juist, een "deken"? Kan je zijn functie en zijn taken omschrijven?</b><br>
Patrick: Een deken is de mens die de eenheid tussen de parochies van het dekenaat bewaakt en bevordert. Hij ondersteunt grensoverschrijdende initiatieven en staat in voor de permanente vorming van de parochieploegen.<br>
<br>
<b>Hoe word je deken?</b><br>
Patrick: Vroeger was dat een eenzijdige beslissing van de bisschop, maar nu is er een benoemingsraad, waar ook leken in zitten. De vroegere vicaris voor parochiepastoraal is nu vervangen door een leek: een bisschoppelijk gedelegeerde voor parochiepastoraal. Onze bisschop is niet zo top-down als de vorige, maar luistert echt naar iedereen. Hij is hierin een voorbeeld.<br>
<br>
<b>Je bent een erg vernieuwende pastoor. Was dat een pluspunt of minpunt voor het soms nogal traditionele instituut kerk om jou deken te maken?</b><br>
Patrick: Eigenlijk had ik dat vernieuwende al van in het begin in mij. De parochiepriesters van Wichelen waren zeer open-minded. En ik herinner mij hoe ik op school veel heb gehad aan twee godsdienstleerkrachten die mij steunden in mijn vernieuwingsdrang. Ik heb ook daarna altijd mensen rond mij gehad die dat aanmoedigden. Ik ervaar mijn drang naar vernieuwing als een pluspunt in mijn loopbaan. Ik ben heel blij dat mede daardoor een aantal opportuniteiten in mijn leven gekomen zijn. Ik heb eerst gestudeerd voor vormingswerker en dan voor theologisch werker. Ik heb 6 jaar halftijds mogen werken als vormingswerker, eerst bij Chiro, daarna bij de KAJ. De andere halftijdse baan had ik in het onderwijs. Ik heb dat lesgeven altijd heel graag gedaan en zou het zelfs ooit nog eens willen doen. Terwijl ik pastoor was in de Vlaamse Ardennen ben ik een master pastoraaltheologie en een master of arts gaan volgen. Ik heb daardoor veel brede inzichten gekregen en ook die sterken mij in mijn visie.<br>
<br>
<b>Je liturgie is heel vernieuwend en inspirerend. Je kiest vaak alternatieve teksten. Je volgt niet altijd de kerkelijke voorschriften.</b><br>
Patrick: Dat klopt, maar ook de pausen houden zich niet aan de kerkelijke liturgische regels. Kijk maar naar wat ze in de Goede Week doen. Ze wijken serieus af van de voorschriften. Ik verkeer dus in goed gezelschap.<br>
<br>
<b>Wanneer word je officieel aangesteld?</b><br>
Patrick: Op dinsdag <b>10 september</b> om 19.00 u. word ik in de hoofdkerk van Deinze aangesteld. Iedereen is welkom. Er zal nadien een frietje te stekken zijn!<br>
<br>
<b>En hoe moeten de mensen jou dan noemen?</b><br>
Patrick! Hoe anders? Die naam is mijn geboortecadeau en ik ben daar gelukkig mee. Mijn patroon is de Ierse heilige Sint Patrick en dat is mijn lievelingsheilige, omdat hij zo vernieuwend was. Hij was in de vijfde eeuw de eerste die de slavernij probeerde af te schaffen. Hij heeft het onderwijs vernieuwd. Wat een bewonderenswaardig voorbeeld. Ja, ik wil voortaan verder aangesproken worden als "Patrick".<br>
<br>
<b>Blijf je in Aalter wonen en werken?</b><br>
Patrick: Ja. Er zijn mensen die denken dat ik naar Deinze zal verhuizen, maar dat klopt niet. Ik blijf pastoor in Aalter en ik blijf ook in Aalter wonen. Er is geen regel die zegt dat een deken zijn standplaats moet hebben in wat vroeger de hoofdparochie van het dekenaat werd genoemd. Er is trouwens geen hoofdparochie meer in ons dekenaat. We gaan naar een gelijkwaardigheid van alle parochies. Zulte, Eke-Gavere-Nazareth, Aalter, De Pinte en Deinze zijn even belangrijk. De pastorie van Aalter wordt daardoor vanaf mijn officiële aanstelling de dekenij van Deinze.<br>
<br>
<b>Je hebt al de verantwoordelijkheid over 8 kerkplekken. Dat is een zware opdracht die het uiterste vraagt van jou. Kan je het werk als deken er nog bij nemen?</b><br>
Patrick: Ja, dat zal lukken, maar niet zonder de hulp van mensen die een stukje van de verantwoordelijkheid overnemen voor hun eigen kerkgemeenschap. Ik zal nog meer een beroep doen op vrijwilligers om alles draaiende te houden.<br>
<br>
<b>Welke gevolgen zal jouw aanstelling hebben voor de 8 kerkplekken van Aalter?</b><br>
Patrick: Geen grote gevolgen. Ik doe verder zoals ik bezig ben. Hier en daar zal ik wel wat meer moeten terugvallen op hulp en ondersteuning, maar ik denk dat het wel zal lukken. Kijk maar: op dit moment zijn alle kerken zeven dagen op zeven open en dat is een teken van hoge betrokkenheid. De vormselcatechese draait al vrij zelfstandig en dat is fijn. De eerste communiecatechese gaat dezelfde weg op. Ook dat is fijn. In de loop van volgend schooljaar wil ik ook een werkgroep rouwzorg opstarten die de uitvaarten deels van mij overneemt. En op maandag <b>27 mei</b> start een liturgische werkgroep. Ik ben heel blij met die positieve dynamiek.<br>
<br>
<b>Er zijn geen onderpastoors meer. Kan jij al die taken alleen blijven opnemen?</b><br>
Patrick: Dat zal nog eventjes lukken, maar op termijn zeker niet meer. Ik zal een of meerdere professionele assistenten nodig hebben.<br>
<br>
<b>Je bent één van de jongste priesters van het bisdom en je bent 60 jaar. Op termijn zullen er in Vlaanderen bij geen priesters meer zijn. Hoe zie jij dat evolueren in Aalter en in het dekenaat Deinze?</b><br>
Patrick: De kerk denkt voorlopig nog dat ze de parochies die zonder priester vallen zal sluiten en dat de gelovigen zich zullen verplaatsen naar de weinige kerkplekken waar er wel nog een priester is. Ik geloof daar niet zo in. Veel mensen kunnen die verplaatsing niet maken, zelfs als ze dat zouden willen. Maar veel mensen willen dat ook niet. Persoonlijk denk ik dat de enige oplossing erin bestaat dat er lokale teams ontstaan die samen zoeken hoe ze een spirituele, zingevende gemeenschap kunnen vormen zonder sacramenten. Voor de toediening van sacramenten zal wel nog altijd een priester vereist zijn. Maar samen een gelovige gemeenschap vormen is zoveel meer dan alleen het sacramentele. 'Waar twee of meer in mijn naam samenzijn, ben ik in hun midden', zegt Jezus. Hij is dus ook aanwezig als er geen priester bij is. Vieringen zullen over een aantal jaren anders zijn dan nu, maar God zal aanwezig blijven.<br>
<br>
<i>Dank je wel voor de fijne babbel, Patrick.</i><br>
<br>
<i>Patrick Graag gedaan.</i><br>
<br>
<b>NIEUWE ONDERPASTOOR IN DE H. MARIA MAGDALENAPAROCHIE DEINZE</b><br>
<br>
Goede morgen, vrienden.<br>
<br>
Ik mag u zeer vreugdevol en hoopvol nieuws meedelen. Deze morgen kregen wij de bevestiging: bisschop Lode benoemt per <b>1 juni</b> priester Romuald Atingbèton tot onderpastoor in onze H. Maria Magdalenaparochie in Deinze.<br>
<br>
<figure><img src="images/pb-ara.jpg" alt=" Romuald Atingbèton © Kerknet" style="max-height: 500px; max-width: 500px;" /><figcaption> Romuald Atingbèton © Kerknet</figcaption></figure><br>
<br>
Romuald is een jonge priester, hij is 34 jaar en werd in 2019 tot priester gewijd. Hij is geboren in Benin, een land in West-Afrika. Zijn studies in hoger onderwijs en universiteit volbracht hij in België (Brugge, Namen). Hij werkte reeds als priester voor het bisdom Namen in de parochie te Habay-la-Neuve en in het bedevaartsoord te Beauraing.Hij werkte ook kort in ons bisdom, en dat in de parochie te Erpe-Mere. Zijn vader is overleden, zijn mama en zus wonen in Benin. Zijn broer Pascal studeert in Louvain-la-Neuve en woont dus ook in België. Priester Romuald spreekt heel goed Nederlands, maar verfijnt zijn kennis en praktijk nog verder. Hij zal wonen in de vroegere rectorswoning van de Zusters van de H. Vincentius in de Meulenstraat te Deinze-Centrum.<br>
<br>
Ik mocht Romuald reeds een paar keer ontmoeten. Dat konden ook de parochieploeg en het pastoraal team. Romuald zal de volgende maanden kennismaken met onze grote en veelzijdige parochie en met de mensen die deze dragen en erin meewerken en meeleven. Hij zal ook kennismaken met onze mooie, ruime stad aan de Leie en het Schipdonkkanaal, met de dekenale ploeg, en met zoveel mensen...<br>
<br>
Wij zullen onderpastoor Romuald officieel en feestelijk verwelkomen in de zondagsviering van 10.30 u. in de Onze-Lieve-Vrouwekerk (Markt) op zondag <b>23 juni</b> e.k.<br>
<br>
Een bijzonder dankbare en hoopvolle groet,<br>
<br>
Rudy Van Acker<br>
Pastoor-moderator van de H. Maria Magdalenaparochie in Deinze<br>
<br>
<br>
<br>





#### BEDEVAART NAAR HALLE
<br>
<figure><img src="images/pb-bis.jpg" alt=" Hallebedevaarders staan vertrekkensklaar © Greta Peil" style="max-height: 500px; max-width: 500px;" /><figcaption> Hallebedevaarders staan vertrekkensklaar © Greta Peil</figcaption></figure><br>
<br>
<figure><img src="images/pb-ne.jpg" alt=" Groepsfoto bij de bedevaartskaars © Greta Peil" style="max-height: 500px; max-width: 500px;" /><figcaption> Groepsfoto bij de bedevaartskaars © Greta Peil</figcaption></figure><br>
<br>
Zaterdagmorgen <b>18 mei</b> om 07.30 u. zijn er aan de kerk van Eke 4 moedige stappers vertrokken op bedevaart naar de zwarte Onze Lieve Vrouw van Halle. Ze werden uitgezwaaid door familie en vrienden.<br>
<br>
Deze traditie is begonnen in 1955. Sedertdien wordt er elk jaar vanuit Eke-NAZARETH, op de zaterdag van het feest van Pinksteren, gestapt naar Halle.<br>
De weersvoorspellingen zagen er echt niet schitterend uit, maar het bleef gelukkig de ganse dag droog.<br>
<br>
Na een flinke tocht van ongeveer 65 kilometer door het heuvelige Vlaamse landschap, kwamen onze mannen rond middernacht aan in de basiliek van Halle. De kandelaars stonden reeds klaar om de meegebrachte bedevaartskaarsen van Nazareth, maar ook die van Kuurne en Ename, te plaatsen en aan te steken. Een traditionele groepsfoto mocht hier uiteraard niet ontbreken.<br>
<br>
Op Pinksterzondag om 01.00 u., was er in de basiliek van Halle een plechtige eucharistieviering, voorgegaan door eredeken Raymond Decoster. In de voorbeden werd er o.a. gebeden voor Maria De Clercq die meer dan 40 maal te voet meegegaan is naar Halle (zie artikel verder in dit parochieblad).<br>
De basiliek van Halle was dit jaar prachtig en uitbundig versierd. Halle viert dit jaar namelijk 150 jaar kroning van de Onze Lieve Vrouw van Halle.<br>
<br>
<br>
<br>





#### OVERLIJDEN MARIA DE CLERCQ
<br>
<figure><img src="images/pb-tot.jpg" alt=" Halle 2009-1 © Parochiearchief - Marc Perseyn" style="max-height: 500px; max-width: 500px;" /><figcaption> Halle 2009-1 © Parochiearchief - Marc Perseyn</figcaption></figure><br>
<br>
<figure><img src="images/pb-ops.jpg" alt=" Halle 2009-2 © Parochiearchief - Marc Perseyn" style="max-height: 500px; max-width: 500px;" /><figcaption> Halle 2009-2 © Parochiearchief - Marc Perseyn</figcaption></figure><br>
<br>
Op vrijdag <b>17 mei 2024</b> werd Maria De Clercq (27 januari 1929 - 13 mei 2024), die meer dan 40 maal te voet meeging op bedevaart naar Halle, begraven in WZC De Lichtervelde.<br>
<br>
Maria was ook bij de opstart van deze bedevaart in 1955 betrokken.<br>
<br>
Er werd voor haar gebeden in Halle tijdens de Pinksterviering, uit dankbaarheid voor alles wat zij betekende en gedaan heeft.<br>
<br>
Maria ging een laatste keer mee naar Halle in 2018. Gezien haar hoge leeftijd legde zij toen enkel de laatste 6,5 km af vanuit de laatste stop in Pepingen tot in de basiliek van Halle.<br>
Maar in 2009, Maria was toen 80 en de oudste deelnemer van een groep van 9, legde zij nog de volledige afstand af vanuit Eke tot in Halle. (zie archieffoto's)<br>
<br>
<br>
<br>


