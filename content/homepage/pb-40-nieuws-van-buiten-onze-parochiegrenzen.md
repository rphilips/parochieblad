---
title: "Nieuws van buiten onze parochiegrenzen"
header_menu_title: "Extra-muros-nieuws"
navigation_menu_title: "Extra-muros-nieuws"
weight: 1002
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### DAMIAANACTIE - WEEKEND VAN 26-27-28 JANUARI
<br>
<figure><img src="images/pb-ara.jpg" alt=" Damiaanactie © Damiaanactie" style="max-height: 500px; max-width: 500px;" /><figcaption> Damiaanactie © Damiaanactie</figcaption></figure><br>
<br>
Damiaanactie is een Belgische medische non-profitorganisatie die zich inzet voor mensen met lepra, tuberculose en andere ziektes die vooral de kwetsbaarste bevolkingsgroepen treffen. Het is een harde realiteit; elk jaar krijgen zo'n 200 000 mensen lepra.<br>
<br>
Om de Belgische bevolking te informeren en sensibiliseren, organiseert Damiaanactie het laatste weekend van januari traditioneel een campagne met stiftenverkoop. Misschien word je dan door een enthousiaste vrijwilliger aangesproken om de actie te steunen. Voor een kleine prijs kunnen we mensen met lepra en tuberculose helpen genezen en extra steun bieden aan de meest kwetsbare mensen.<br>
Je kan ook altijd een gift doen op het nummer {{<icon class="fa fa-piggy-bank">}}&nbsp;BE05 0000 0000 7575 (vrije mededeling: 2512). Voor een totaalbedrag aan giften vanaf 40 EUR op jaarbasis, krijgt je tot 45% terug in de vorm van een belastingvermindering<br>
<br>
Uit naam van alle patiënten: BEDANKT.<br>
Het Damiaanactie-team.<br>
<br>
<br>
<br>





#### DOE MEE AAN DE 20E DIGITALE 40-DAGENRETRAITE VAN DE JEZUÏETEN
<br>
<figure><img src="images/pb-via.jpg" alt=" 40-dagen retraite © 40dagenretraite.org" style="max-height: 500px; max-width: 500px;" /><figcaption> 40-dagen retraite © 40dagenretraite.org</figcaption></figure><br>
<br>
"De steen is weggerold" is de titel van de 40-dagenretraite 2024 van de jezuïeten. De retraite gaat op Aswoensdag (<b>14 februari</b>) van start en eindigt op Paaszondag.<br>
<br>
Het is de twintigste digitale retraite van de jezuïeten. De retraite is geschreven door Rita Loyens. Over de retraite zegt ze: "Ons leven ondervindt wel eens last van de overdaad aan activiteiten. Er is geen tijd en ruimte meer voor stilte. Het lijkt wel alsof er niets meer is wat vreugde schenkt. Er ligt een steen voor onze deur die belet dat we naar buiten treden, of ook maar een glimp van het licht kunnen zien. Diep in ons leeft een verlangen naar eenvoud en rust maar het is niet gemakkelijk om te onderscheiden wat overtollige ballast is en hoe we die dan kunnen afleggen. Mogen we Aswoensdag aangrijpen om een eerste stap te zetten in het overboord gooien van ballast en om kleine rustpuntjes toe te laten."<br>
<br>
Innerlijke voorbereiding op de grote christelijke feesten<br>
Deze 40-dagentijd zullen ruim 20.000 mensen uit voornamelijk Nederland en Vlaanderen deelnemen. De digitale retraites van de jezuïeten tijdens advent en de 40-dagentijd zijn inmiddels een begrip. De retraite helpt velen zich innerlijk voor te bereiden op twee belangrijke christelijke feesten: Kerst en Pasen. Zoals een deelnemer het omschreef:  "De digitale retraite heeft structuur aan mijn bidden gegeven en ordende mijn innerlijk leven."<br>
<br>
De digitale retraitanten krijgen dagelijks een gebedsmail met Bijbelteksten, meditatieve vragen, citaten en technische gebedstips. Het geheel vormt een innerlijke reis om het feest van Pasen intenser te beleven.<br>
Je kunt je voor deze gratis digitale retraite inschrijven via www.40dagenretraite.org. Deelnemers ontvangen gedurende de periode van 40-dagentijd dagelijks een gebedsmail. Wie zich eerder al inschreef hoeft zich niet opnieuw aan te melden.<br>
<br>
Enkele citaten van deelnemers aan de vorige digitale retraite:<br>
- "Eenvoudig, helder, herhalend maar nooit saai. Integendeel, het ging naar de diepte. De gebedsmails raakten mij dag na dag. Een borrelende bron van intense inspiratie."<br>
- "De mails gaven een goede structuur in de meditatie, het verloop is zeer helder, niet zweverig. Het was een revelatie voor mij dat meditatie realiseerbaar is. Dank u wel voor dit mooie kerstgeschenk!"<br>
- "Ik deed de retraite samen met mijn man. En het heeft mooie gesprekken opgeleverd."<br>
- "Kom niet tot werkelijk mediteren maar zo'n dagelijkse speldenprik doet me goed: een klein moment van aandacht en bezinning."<br>
<br>
Inspiratie<br>
De retraite is geïnspireerd door de ignatiaanse spiritualiteit. In het online gastenboek kunnen deelnemers hun gebedservaringen delen.<br>
<br>
<br>
<br>


