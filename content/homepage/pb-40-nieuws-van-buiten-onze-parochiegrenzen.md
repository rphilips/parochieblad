---
title: "Nieuws van buiten onze parochiegrenzen"
header_menu_title: "Extra-muros-nieuws"
navigation_menu_title: "Extra-muros-nieuws"
weight: 1002
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### VREDESWEEK VAN 21 SEPTEMBER TOT 2 OKTOBER
<br>
<figure><img src="images/pb-vae.jpg" alt=" Vlaamse vredesweek © Pax Christi" style="max-height: 500px; max-width: 500px;" /><figcaption> Vlaamse vredesweek © Pax Christi</figcaption></figure><br>
<br>
Na WO II werden de Verenigde Naties opgericht als organisatie waarin alle staten moeten en kunnen samenwerken om hun geschillen op een vreedzame manier op te lossen en de levensomstandigheden van iedereen te verbeteren. Maar een wereldwijde en duurzame vrede hebben ze op geen enkel ogenblik kunnen tot stand brengen. Altijd zijn er ergens conflicten geweest.<br>
<br>
<b>Om vrede onder de aandacht te brengen hebben de Verenigde Naties 21 september uitgeroepen tot de 'Internationale Dag van de Vrede' en aansluitend organiseert Pax Christi de Vlaamse vredesweek tot 2 oktober. Pax Christi roept hiermee vanuit humane en christelijke waarden op om meer te investeren in vrede om het wereldwijde oorlogsgeweld een kopje kleiner te maken.</b><br>
<br>
<b>Hoe kan je Pax Christi steunen ?</b><br>
<br>
Droom jij ook over een vredevolle wereld? Een wereld waar conflicten opgelost worden zonder geweld maar via dialoog? Waar geen nieuwe slachtoffers vallen en werk gemaakt wordt van voelbare veiligheid? Maak vandaag het verschil! Jouw donatie doet er toe.<br>
Bij giften vanaf 40 EUR krijg je een fiscaal attest waarmee je 45% terugkrijgt van de belastingen. Dat kan op ons rekeningnummer bij vdk bank: <b>{{<icon class="fa fa-piggy-bank">}}&nbsp;BE41 8939 4403 7310</b> met vermelding 'gift'.<br>
<br>
<br>
<br>





#### PAUS FRANCISCUS BEZOEKT ONS LAND VAN 26 TOT 29 SEPTEMBER
<br>
<figure><img src="images/pb-tum.jpg" alt=" Paus Franciscus groet het publiek © Vatican Media/Dicastery for Communication" style="max-height: 500px; max-width: 500px;" /><figcaption> Paus Franciscus groet het publiek © Vatican Media/Dicastery for Communication</figcaption></figure><br>
<br>
<figure><img src="images/pb-via.jpg" alt=" Hoopvol onderweg © Bisschoppenconferentie van België" style="max-height: 500px; max-width: 500px;" /><figcaption> Hoopvol onderweg © Bisschoppenconferentie van België</figcaption></figure><br>
<br>
Op uitnodiging van burgerlijke en kerkelijke overheden van ons land komt paus Franciscus naar België en maakt naast een bezoek aan Brussel ook de 600ste verjaardag van de katholieke universiteiten van Leuven en Louvain-la-Neuve mee.<br>
<br>
<b>Thema van het pausbezoek</b><br>
<br>
De slogan "Hoopvol onderweg" die werd gekozen klinkt als een oproep tot vernieuwing en optimisme. De gelovige gemeenschap is "Hoopvol onderweg": een dimensie van vertrouwen en vreugde. In de christelijke traditie is het hoop een kracht die ons voortstuwt, die troost en inspireert. Hoop nodigt iedereen uit om voor een betere toekomst te gaan, waarin elkeen een motor kan zijn van verandering en verzoening.<br>
<br>
Het logo illustreert deze reis tegen de achtergrond van de kaart van België. Paus Franciscus stapt tussen de gelovigen (van alle leeftijden en met verschillende achtergronden) en moedigt hen aan om bij te dragen aan een meer rechtvaardige wereld en deel te nemen aan het leven en de toekomst van de Kerk.<br>
<br>
<b>Gebed voor Paus Franciscus</b><br>
<br>
<i>Trouwe en barmhartige God,</i><br>
<i>Gids en Herder van alle mensen,</i><br>
<i>wees Uw dienaar Paus Franciscus</i><br>
<i>die Gij als herder van Uw Kerk hebt aangesteld,</i><br>
<i>steeds welwillend nabij.</i><br>
<i>Dat hij met woord en daad ten dienste mag staa</i><br>
<i>van al wie aan hem zijn toevertrouwd.</i><br>
<i>Dat Uw Heilige Geest, die eertijds Simon Petrus</i><br>
<i>in staat stelde Jezus van Nazareth te herkennen</i><br>
<i>als Uw eeuwige en welbeminde Zoon,</i><br>
<i>hem steeds moge leiden.</i><br>
<i>Dat diezelfde Geest, zo bidden wij U Heer,</i><br>
<i>ons ten volle wordt geschonken,</i><br>
<i>dat Hij ons hart opent, dat wij uit onszelf treden,</i><br>
<i>voorbij het comfort van onze zekerheden</i><br>
<i>en bevrijd van al onze angsten.</i><br>
<i>Laat ons in navolging van Jezus, Uw Zoon,</i><br>
<i>leven als getuigende leerlingen, vredestichters</i><br>
<i>en bewerkers van verzoening.</i><br>
<i>Maak ons bereid naar anderen toe te treden</i><br>
<i>en ons leven te geven voor Uw glorie</i><br>
<i>en het welzijn van al onze broeders en zusters.</i><br>
<i>Maria, Moeder van de Kerk en Koningin van de apostelen,</i><br>
<i>moge onze geliefde Paus steeds moed en vertroosting vinden</i><br>
<i>in uw tedere en milde aanwezigheid. Amen.</i><br>
<br>
<b>Programma Pausbezoek</b><br>
<br>
Donderdagavond komt Paus Franciscus aan in Melsbroek. Hij wordt er officieel verwelkomd door de Koning en de Koningin, de Belgische bisschoppen, de rectoren van de KU Leuven en de UCLouvain en andere kerkelijke en burgerlijke verantwoordelijken.<br>
<br>
Vrijdag <b>27 september</b><br>
In de voormiddag wordt Paus Franciscus ontvangen door de Koning en de Koningin als staatshoofd, Hij spreekt er de overheden van ons land en de vertegenwoordigers van de burgermaatschappij toe.<br>
's Namiddags wordt de Paus in Leuven verwacht. Hij zal er in gesprek gaan met professoren en studenten, met een bijzondere focus op de aandacht van de christelijk geïnspireerde universiteit voor de meest kwetsbaren in onze samenleving. Vooral de vluchtelingen zullen daarbij centraal staan.<br>
Zaterdag <b>28 september</b><br>
Op zaterdagvoormiddag dialogeert Paus Franciscus in de basiliek van Koekelberg met wie pastoraal actief zijn in de Kerk.<br>
In de namiddag trekt de Paus dan naar Louvain-la-Neuve. Hij zal er onder meer studenten en professoren ontmoeten rond het thema van de klimaatverandering in al haar dimensies, ook de sociale en de menselijke.<br>
Zondag <b>29 september</b><br>
Op zondagvoormiddag om 10 uur gaat Paus Franciscus de eucharistieviering voor in het Koning Boudewijnstadion. Tijdens deze viering zal hij ook de in Brussel overleden karmelietes Ana van Jezus zalig verklaren. De eucharistie wordt wereldwijd op tv uitgezonden.<br>
Na de viering vertrekt de Paus naar Melsbroek voor de terugvlucht naar Rome.<br>
<br>
<b>Kerkklokken luiden bij aankomst Paus Franciscus</b><br>
Om de vreugde uit te drukken nodigen de bisschoppen uit om op donderdag <b>26 september</b> om 19.10 uur alle kerkklokken in ons land gedurende 10 minuten te luiden.<br>
<br>
<br>
<br>


