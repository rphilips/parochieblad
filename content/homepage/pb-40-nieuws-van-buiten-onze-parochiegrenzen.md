---
title: "Nieuws van buiten onze parochiegrenzen"
header_menu_title: "Wereldkerk"
navigation_menu_title: "Wereldkerk"
weight: 1003
header_menu: true
---

![Nieuws van buiten onze parochiegrenzen](images/nieuws-van-buiten-de-parochie.jpg)




#### WELKOM IN HET MARIABEDEVAARTSOORD BANNEUX
<br>
Het Mariabedevaartsoord in Banneux (tussen Luik en Spa) ontstond nadat de twaalfjarige Mariette Beco verklaarde dat Maria haar tussen <b>15 januari</b> en <b>2 maart 1933</b> acht keer was verschenen en dat Maria zich toen de Vierge des Pauvres "Maagd van de Armen" noemde. Ook zou zij om de bouw van een kapel gevraagd hebben. Deze werd nog in hetzelfde jaar op de plaats van de Mariaverschijningen, in de voortuin van het huis van de familie Beco, gebouwd en ingezegend. Haar verklaringen werden tussen 1935 en 1937 door een bisschoppelijke commissie onderzocht. Op <b>19 maart 1942</b> gaf bisschop Kerkhofs van Luik toestemming tot de verering van Onze-Lieve-Vrouw van Banneux en op <b>22 augustus 1949</b> bevestigde hij het bovennatuurlijk karakter van de verschijningen, waarna in 1952 de erkenning door het Vaticaan volgde.<br>
<br>
<figure><img src="images/pb-ban.jpg" alt=" Kapel Banneux © KRO-NCRV" style="max-height: 500px; max-width: 500px;" /><figcaption> Kapel Banneux © KRO-NCRV</figcaption></figure><br>
<br>
<figure><img src="images/pb-bron.jpg" alt=" Bron Banneux © Wikipedia" style="max-height: 500px; max-width: 500px;" /><figcaption> Bron Banneux © Wikipedia</figcaption></figure><br>
<br>
Elk jaar komen ongeveer 600 000 pelgrims, alleen of in groep, aan Onze Lieve Vrouw hun armoede, hun lijden, hun verdriet, hun zoeken toevertrouwen. Gesterkt door de nabijheid van Maagd der armen kwamen zij gelouterd terug.<br>
<br>
Zoals zij deed voor Mariette, zo leidt de Maagd der Armen ook vandaag elke bedevaarder op zijn of haar levensweg. Zij vraagt ons "de handen in het water te steken", in de Bron van het ware leven: Jezus Christus.<br>
<br>
Het kapelletje, toegewijd aan Onze-Lieve-Vrouw van Banneux in de Kasteeldreef in Gavere is een rustoord voor elkeen die nood heeft aan Haar moederlijke nabijheid. Dank aan wijlen Pastoor Begyn en de vrijwilligers om Haar beeltenis hier in ons midden aanwezig te brengen..<br>
<br>
<b>Op zondag 20 augustus gaan we vanuit GAVERE-NAZARETH-DEINZE-OUDENAARDE op bedevaart naar Banneux. Inschrijven en inlichtingen te bekomen bij Marc Perseyn 09 385 57 31 - 0475 61 20 62 of bij Annie Byn 09 384 19 78 - 0472 52 74 16</b><br>
<br>
<br>
<br>


